Relevant speeches for theme eu_UA and topic 7

Шановний головуючий, шановні колеги! Відбування покарання, призначеного вироком суду, – це комплекс обмежень, у тому числі конституційних прав і свобод засудженої особи. Створення належних умов для засуджених, які відбувають покарання – це наш з вами прямий обов'язок. Всі цивілізовані країни давно зрозуміли: виховати зі злочинця звіра в колонії – це для суспільства на багато дорожче і небезпечніше ніж в нормальних умовах допомогти йому перевиховатися і повернутися до громадян. Рішення Європейського суду з прав людини, а також численні скарги засуджених осіб вказують на неналежний рівень забезпечення державою умов відбування покарань. Даний проект спрямований на усунення недоліків Кримінально-виконавчого кодексу України в частині дотримання конституційних вимог та європейських стандартів щодо режиму відбування покарання засуджених. Законопроект передбачає внесення змін до Кримінально-виконавчого кодексу України, зокрема, врегулювання таких питань: права засуджених на працю, відпочинок, пенсійне забезпечення, гуманне ставлення, правила утримання осіб хворих на туберкульоз, порядок відвідування установ виконання покарань контролюючими органами, порядок і умови відбування покарання у виді обмеження волі, тобто мати при собі мобільні телефони, медичне обслуговування засуджених до обмеження волі, зміна умов тримання засуджених до позбавлення волі, режим у колоніях та його основні вимоги, короткочасні виїзди за межі колонії для одержання медичної допомоги, відповідність примусового годування вимогам Європейського суду з прав людини. Шановні колеги, цей законопроект виник не просто так, цей законопроект виник, тому що дуже багато, ви знаєте, з'явилося за останні 3-4 роки політв'язнів. Цей законопроект виник на допомогу таких політв'язнів як Юлія Тимошенко, Юрій Луценко, Анатолій Макаренко, Валерій Іващенко і інші, які на собі випробували все це, про що сьогодні говориться в цьому законопроекті. Зміни до Кримінально-виконавчого кодексу України необхідні. Я прошу підтримати комітет одноголосно.

Шановні колеги, в результаті застосовування, так званого, Закону Савченко було звільнено від подальшого відбування покарання понад 7,5 тисяч осіб з місць позбавлення волі. Більшість з них були засуджені за вчинення тяжких та особливо тяжких злочинів. На наповненість СІЗО нові норми майже не вплинули, бо загалом звільнено було лише один відсоток від загальної кількості осіб, що там перебувають. Крім того, багато із вказаних осіб вчинили рецидиви злочинів. Тому очевидно, що "закон Савченко" є несправедливим і соціально шкідливим, а зміни внесені до статті 72 Кримінального кодексу потребують скасування. Урядовий законопроект, альтернативний проект народного депутата Купрія, залишають чинну редакцію норми та доповнюють її додатковими правилами. Ними пропонується встановити різний режим зарахування строку попереднього ув'язнення залежно від критеріїв тяжкості вчиненого особою злочину, а в проекті Купрія ще і від повторності та строку відбутого попереднього ув'язнення. Зазначені пропозиції не враховують, що на практиці особам, які вперше засуджуються за вчинення злочинів невеликої або середньої тяжкості, як правило, призначають покарання, не пов'язані з позбавленням волі. Запобіжний захід у вигляді тримання під вартою до них майже не застосовується. Встановлення таких правил призведе до неоднакових умов зарахування строку попереднього ув'язнення до строку покарання для різних засуджених. Отже, це призведе до правової нерівності між різними особами, до яких застосовується один і той же запобіжний захід: тримання під вартою. Це не відповідає, зокрема, статті 24 Конституції України та Конвенції про захист прав людини і основоположних свобод статті 5-ї, 6-ї, 8-ї, 13-ї. В свою чергу, це не є обґрунтованою підставою для задоволення Європейським судом з прав людини відповідних позовів проти України. Наша держава посідає перше місце по навантаженню Європейського суду. Кількість позовів проти України зашкалює.

Прошу дати трошки більше часу, бо треба пояснити норми цього закону. При цьому зауважую, що ми не включали до цього переліку саме організаторів злочину не включали до цього переліку жінок. Тобто цим категоріям засуджених довічне позбавлення волі може бути застосоване. Друге. Другий блок проблем полягає в наступному. Він вирішує можливість з введенням можливості заміни невідбутої частини покарання у вигляді довічного позбавлення волі більш м'яким покаранням, тобто на певний період, а також умовно достроковим звільненням. Зокрема, вводиться можливість умовно достроково звільнити від покарання на довічне позбавлення волі після фактичного (увага!) відбуття засудженими не менше 15 років, у випадку заміни невідбутої частини покарання більш м'яким покаранням позбавлення волі може бути замінене лише. замінене лише на позбавлення волі на строк не менше 25 років. При цьому така заміна можлива лише після фактичного відбуття засудженими не менше 10 років. Третій блок полягає у більшій деталізації інституту помилування. Що мається на увазі? Визначено, що клопотання про помилування має право подавати не лише засуджений та його представники, але також і правозахисні організації. Крім того, внесено зміни до 7-ї статті. до частини сьомої статті 154 кодексу, який встановлює механізм повторного розгляду питань умовно дострокового звільнення у разі попередньої відмови у цьому. Раніше вони не мали права, а тепер не раніше, ніж через один рік після виникнення постанови про відмову. Також введена новела полягає у встановленні адміністративного нагляду за засудженими до довічного позбавлення волі у разі їх умовно дострокового звільнення. Що значить? Ці в'язні, які будуть мати можливість умовно-достроково звільнитися, 5 років будуть знаходиться під адміністративним наглядом. В разі зміни їхньої поведінки люди будуть знову відправлені в тюрму уже до довічного позбавлення волі. Таких 5 основних новел дають можливість привести цей законопроект до європейських стандартів. Існує рішення Європейського суду з прав людини, в якому суд.

