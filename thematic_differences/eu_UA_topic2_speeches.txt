Relevant speeches for theme eu_UA and topic 2

Доброго дня, шановний пане Голово, шановні народні депутати. Комітет з питань європейської інтеграції розглянув проект Закону України про ратифікацію Меморандуму про взаємопорозуміння між Кабінетом Міністрів України і Урядом Сполученого Королівства Великої Британії та Північної Ірландії щодо співробітництва у сфері оборони (номер 0110) (від 30.09.2016 року), внесений Кабінетом Міністрів України і ухвалив рішення рекомендувати Верховній Раді України прийняти його в цілому. Приймаючи таке рішення, народні члени комітету виходили з того, що ратифікація дозволить завершити внутрішньодержавні процедури, необхідні для набрання меморандумом чинності. Меморандум забезпечує рівноправний партнерський характер взаємовідносин у процесі співробітництва у сфері оборони, що в свою чергу сприятиме подальшому розширенню партнерських відносин між обома державами. За змістом меморандум відповідає міжнародній практиці. Прийняття Закону України не потребує внесення змін до чинного законодавства України та прийняття нових законодавчих актів. Зазначу також про рішення нашого комітету, узгоджується з висновком Головного науково-експертного управління Апарату Верховної Ради України, в якому наголошується, що меморандум про взаєморозуміння між Кабінетом Міністрів України і урядом Сполученого Королівства Великої Британії та Північної Ірландії щодо співробітництва у сфері оборони може бути ратифікований та висновком Комітету з питань національної безпеки і оборони. Нам сьогодні вкрай важливо спілкуватися з тими країнами, які мають свою сильну і потужну армію. Тому всіх закликаю підтримати ратифікацію цієї угоди. Слава Україні!

Андрій Артеменко, фракція Радикальної партії Олега Ляшка. Шановний голово, шановні народні депутати, Комітет з питань європейської інтеграції розглянув даний законопроект про ратифікацію Угоди між Україною та Королівством Іспанії про взаємну охорону інформації з обмеженим доступом (реєстраційний номер 0072), внесений Президентом України, ухвалив рішення рекомендувати Верховній Раді України прийняти його в цілому. Приймаючи таке рішення народні депутати, члени комітету виходили з того, що ратифікація дозволить завершити внутрішньодержавні процедури, необхідні для набрання угодою чинності. Угоду підписано 10 лютого 2015 року у місті Києві. Підписання та ратифікація цієї угоди обумовлені необхідністю створення правових засад для захисту інформації з обмеженим доступом, обмін якої буде здійснюватися між сторонами у ході співробітництва. Угода забезпечує рівноправний партнерський характер взаємовідносин у процесі інформаційного обміну та зобов'язує сторони вживати необхідні заходи для охорони отриманої під час співробітництва інформації з обмеженим доступом За змістом угода відповідає міжнародній практиці. Цю угоду зобов'язані компетентні органи України та Іспанії забезпечувати належний державний контроль за дотриманням суб'єктами співробітництва вимог законодавства держав-сторін під час обміну інформацією з обмеженим доступом. Ратифікація угоди не тягне за собою корегування існуючих або прийнятих нових законодавчих актів України. Зазначу також, що рішення нашого комітету повністю узгоджується з висновком Головного науково-експертного управління Апарату Верховної Ради України, в якому наголошується, що Угода про взаємну охорону інформації з обмеженим доступом може бути ратифікована. У зв'язку з цим звертаюсь до вас та прошу підтримати цю угоду за основу та в цілому. Дякую за увагу.

Шановний Голово! Шановні народні депутати! Комітет з питань європейської інтеграції розглянув законопроект України про ратифікацію Угоди між Кабінетом Міністрів України і Урядом Республіки Польща про повітряне перевезення (реєстраційний номер 0100) від 12.05.2016 року внесений Кабінетом Міністрів України і ухвалив рішення рекомендувати Верховній Раді України прийняти його в цілому. Приймаючи таке рішення, народні депутати члени комітету виходили з того, що ратифікація дозволить завершити внутрішньодержавні процедури необхідні для набрання Угодою чинності. Прийняття Закону України дасть змогу забезпечити створення та функціонування надійного правового механізму міжнародного рівня для реалізації й активізації процесу двосторонніх міждержавних зв'язків між Україною та Республікою Польща. Подальший розвиток співробітництва в галузі авіаційного транспорту сприятиме налагодженню ділових зв'язків і в подальшому – розширення географії польотів українських авіакомпаній. Ратифікація Угоди не тягне за собою коригування існуючих, або прийняття нових законів України. Зазначу також, що рішення нашого комітету узгоджується з висновком Комітету з питань запобігання і протидії корупції та Головного науково-експертного управління Апарату Верховної Ради України в якому наголошується, що угода може бути ратифікована. Прошу підтримати таку важливу ратифікацію і законопроект.

