Relevant speeches for theme gender_UA and topic 1

Дуже дякую, пані Олена. Насправді дуже прикро, що все ж таки переважної більшості наших колег немає в залі. Не дуже хочу займатися вихованням знову ж таки колег по парламенту, але повернусь до тієї тематики, яка досить голосно звучить весь сесійний тиждень. І хочу наголосити на найважливішому. Адже в такому потоці жартів, дуже недоречних висловлювань депутатів і досить дивної поведінки Президента. Ми втрачаємо саму суть, а вона в тому, що і приниження, і об'єктивація жінок, вона є неприпустимою у суспільстві, котре хоче і прагне бути демократичним. Я працюю в політиці досить багато років, і весь цей час ми з колегами в парламенті дійсно дуже дотримувалися принципу солідарності і жінок у політиці, і підтримки жіночого політичного лідерства. Я дякую Ірині Геращенко і Олені Кондратюк, які створили МФО "Рівні можливості" в 2011 році. Ми всі разом всі ці роки відстоюємо принцип рівності жінок і чоловіків, захищаємо квотами представництво жінок в політичних партіях і забезпечуємо принцип рівності і гарантій рівних можливостей в секторі оборони і безпеки і їх присутність в усіх органах влади і на всіх рівнях прийняття рішення. Під час президенства Петра Олексійовича Порошенка була призначена перша жінка генерал. І велика спільна робота була по жінкам в армії. Рівень політичного представництва жінок, які ми маємо зараз в Україні, і висунення жінок на високі державні посади і їх активність у місцевому самоврядуванні свідчить про те, що і суспільство позитивно сприймає жінку-політика. І самі жінки гідно, професійно і відповідально почуваються у владі. І це також результат спільної роботи МФО "Рівні можливості" попередніх років. Очевидно, що печерний сексизм і гендерні стереотипи та упередження в політиці, вони ще не подолані, а проте реакція суспільства та політичного істеблішменту на такі випадки щоразу має бути жорсткішою. Ми закликаємо жінок з парламентської більшості до солідарності. Ми, депутатки різних фракцій, від "Європейської солідарності" і "Голосу", і "Батьківщини", "За майбутнє" та інших, ми за те, щоб не боялися говорити про утиски та приниження, бо саме так ми зможемо тільки захистити одна одну та побороти цю дискримінацію. Не мовчіть, не обманюйте і в першу чергу самих себе. Ви тут, зокрема, і для того, щоб голос жінки в області, районі, місті чи селі, де є слово не таке гучне через домінуючу дискримінацію та гендерні утиски, був почутий. І зрештою це наш обов'язок. Я хотіла би закликати також дбати про власну гідність і депутатів. Не принижуватись, тому що знецінюючи колеги з Верховної Ради, ви знецінюєте сам парламентаризм як такий. А він є, був і залишається опорою державності. Ми маємо бути сильнішими зсередини, не давати розхитувати країну. Дуже багато зовнішніх і внутрішніх викликів. Ви біжите за формою, за картинкою, за відео, а ви змагайтесь по змісту. Слава Україні!

Пане Ірина, відповідаючи на ваше запитання стосовно гендерної квоти, наш законопроект передбачає, що першим номер списку може бути тільки жінка. [[(Оплески)]] і не менше 70 відсотків однієї статі. Ну, це жарт. Тепер по суті. [[(Шум у залі)]] По суті. Про що наш законопроект? Наш законопроект враховує цілий ряд факторів, які ми вивчали після проведення виборів за законом Януковича. Колеги, давайте один одного не обманювати. Закон, по якому всі стали депутатами цього парламенту, це закон, який писався в кабінеті Януковича і по якому нас всі обирали. Якщо когось цей закон влаштовує, а змінилось лише прізвище Президента, нас це не влаштовує. І саме тому три роки назад, в грудні 2014 року, ми зареєстрували законопроект, згідно з яким ми пропонуємо фактично оновлену систему відкритих списків. Але я хочу ще раз підкреслити дату реєстрації – три роки ніхто не хотів навіть підійти до розгляду цього законопроекту. Він лежав спочатку в комітетах, поки дійсно, отут я можу подякувати тим тисячам людей, які на вулиці, які дали можливість почати розглядати накінець-то Закон про вибори. Всі боялись. Не дай, Боже, буде ухвалений Закон про вибори, вибори завтра оголосять. Та навпаки, це найкращий варіант готуватись до виборів. А будь-яка партія, будь-який політик, кандидат готується до виборів з першого дня обрання. Він повинен розуміти, за якими правилами проходять вибори. І те, що у нас було не раз, коли за місяць або за два до старту виборчої кампанії змінювався виборчий закон, це тільки вносило додатковий хаос і анархію у виборчу систему. Саме тому ми завчасно, буквально на третій день роботи цього скликання подали законопроект, який передбачає систему пропорційну, але з відкритими списками. В чому суть нашої пропорційної системи з відкритими списками. Є перша десятка, яка не закріплюється за округами. Всі інші закріплюються за відповідними округами і це потім буде можливістю, я підкреслюю ще раз, не обов'язком, а можливістю того, щоб особа, яка набирає на своєму окрузі за партію найкращий результат, мала можливість бути відзначена відповідно в партійному списку, а це означає, і в парламенті. Друге. Наш законопроект писався три роки назад. За цей час ми пройшли випробування так званою системою відкритих списків місцевих. На наш погляд, ця система не пройшла випробування часом. Ця система була знову системою змагання грошових мішків, тільки ще гіршим. Коли представники однієї партії воювали один з одним, тому що їм треба було воювати проти своїх же кандидатів для того, щоб їх місце потім було кращим. Я вважаю, що це абсурдна система, яка пройшла випробовування в Польщі в свій час. Поляки дуже швидко до неї адаптувалися і просто не висували відповідну кількість кандидатів по інших округах. Потім вони зрозуміли, що це шлях в нікуди, і перейшли, дійсно, до відкритих партійних списків пропорційних. Саме це ми і пропонуємо. Друге. Ми вважаємо, що повинен бути чіткий, визначений принцип формування центральної і відповідних виборчих комісій. Ми закріпили цей принцип для того, щоб дати можливість і непарламентським партіям бути максимально представленим в комісіях. Ми пропонуємо лише по одній особі від тих, хто пройшов в парламент, а все інше, це фактично є можливість для будь-якої партії представленою бути у відповідних комісіях. Це дуже важливо. Тому що не можна консервувати систему, яка буде мати тільки, наприклад, три, п'ять або сім партій, які і далі будуть формувати відповідні комісії. Наступний момент, який є дуже принциповий. Це момент, що дає ця система в змагальності. У нас немає ніякого змагання між кандидатами однієї партії. Бо я про це вже сказав, це, ну, абсурд, коли фактично, і це не секрет, на цих виборах окремі партії і їх кандидати фактично викидали всякі брудні матеріали один проти одного для того, щоб отримати як можна більшу кількість голосів і потім отримати місце в місцевій раді. До чого це дійде? Тому ми пропонуємо абсолютно відкриту систему, яка друкується завчасно. Друкується не лише список кандидатів з виказанням партійності, року народження або професії в кращому випадку. По кожному кандидату готується фактично досьє, якщо хочете, з яким ми зобов'язані всі разом, хто буде формувати такі списки, ознайомити наших виборців. Але в епоху Інтернету, я думаю, ніяких проблем у наших виборців не складе, ніяких абсолютно проблем знайти на будь-кого таку кількість інформації, яка дасть можливість проаналізувати до останнього 450 місця, що собою представляє той або інший кандидат у цьому списку. І це теж є дуже важливо. Тому що, коли список просто подається із прізвищем, ім'ям, по батькові і лише потім за декілька тижнів до виборів з'являється ще хоч якась інформація: рік народження, професія, партійність, це потім дуже важко знайти матеріали на те, що собою представляє список цієї партії. Наступний момент, який є дуже принциповий. Це момент, який полягає у порядку підрахунку голосів. На наш погляд, ми повинні уникнути всіх тих вад, які були у виборчих системах, коли за одних голосували, а проходили потім зовсім інші, чи то через рішення ЦВК, як це було до 2000 року, чи то через рішення відповідних комісій. Саме тому наша пропозиція є: абсолютно чіткий принцип видачі протоколів з мокрими печатками. Ніяких ні копій, щоб потім не могли це оскаржувати у судах, а протоколів з мокрими печатками, які завчасно готується необхідна кількість і після результатів виборів всі відповідні данні вносяться у ці протоколи. Це є підстава для паралельного підрахунку голосів, це є підстава потім для оскарження у судах у разі, якщо бачать, що є абсолютно порушено цей принцип. І я думаю, що це є теж дуже важливо. Крім того, я хочу одразу сказати: ми відкриті до дискусії. Законопроект реєструвався 3 роки назад, але що головне ми винесли за ці 3 роки. Ви подивіться, як продавлюється рішення у цій сесійній залі. Коли треба рішення – повна зала. Коли треба рішення – змінюють закони навіть під те, щоб це пройшло. Зараз при розгляді, на мій погляд, одного з найважливіших елементів політичної реформи нікому це не потрібно, бо ніхто не вірить у те, що буде накінець-то змінений цей феодальний виборчий закон. Я сам був мажоритарником, я двічі проходив і не ховався по округах, по одному і тому самому окрузі, і проходив, можете подивитися в Інтернеті, з якими результатами. Але, вибачте, це був 1990 і 1994 рік. В 1990 році я на вибори використав зарплату викладача педучилища. І цього мені було досить для того, щоб перемогти на чесних і відкритих виборах. В 1994 році у мене така точно була заробітна плата депутата, яка тоді складала аж 20 доларів, щоб ні у кого сумнівів не було. І мені цього вистачило для того, щоб проти на виборах. Те, що зараз відбувається з виборчою системою це є повна профанація, це ніяке не змагання ідей, це ніяке не змагання реальних кандидатів, які можуть донести свою позицію, які можуть відстоювати свою позицію. На жаль, це перетворилося в змагання відкритих майданчиків або будь-яких інших благ, які видаються чи-то гречкою, чи-то особисто через кошти в палатках. Якщо і далі це буде продовжено, ну, давайте тоді робити якийсь ценз доступу до депутатського мандату, давайте внесемо поправку про те, що не може зареєструватись на вибори той, хто не має менше мільйона. Чим це закінчиться? Тому наша пропозиція є: зрушити з мертвої точки цю страшну систему феодальної залежності і накінець-то перейти до системи, коли буде змагання ідей. Ми абсолютно підтримали ідеологію заборони прямої політичної реклами, це протуманювання мізків, яке відбувається це є абсурд. Ви хочете щось довести, своєю роботою доводьте, а не піар рекламою. Дякую за увагу. Я готовий дати відповідь на ваші запитання.

Шановний пане Голово, шановні колеги, кілька місяців тому, коли в цій залі дуже бурхливо приймався Закон про вибори до місцевих органів влади, завдяки зусиллям міжфракційного об'єднання "Рівні можливості" туди була внесена прогресивна норма про гендерні квоти. І ми хочемо подякувати і Голову Верховної Ради, і лідера найбільшої фракції, які це підтримали і допомогли впровадити закон. Але яким же було здивування, коли голова профільного комітету, який так само, на жаль, представляє нашу фракцію, дав дивне трактування цієї норми, що вони є необов'язковою для виконання. Я хочу наголосити, що таким чином і так само це стало спробою маніпулювати в судах українських, коли один і той же суд спочатку виніс рішення, що це є обов'язкова норма, а потім сказав, що хто як хоче, той так і читає, хто як хоче, той так і співає. Так само дивним виглядають і заяви деяких лідерів фракцій, які вважають, що ця норма не на часі, тому що суспільство начебто до неї не готово. Не готові до неї лідери деяких політичних фракцій, які намагаються так само торгувати місцями на цих виборах, тому що українські жінки набагато часто більш освічені, набагато більше демонструють готовність до політичної роботи, і навіть ці партійні, одноразові, одноденні проекти, створені під. до виборів тільки, вони виживають тільки і демонструють якусь, знаєте, більш-менш пристойність за рахунок того, що сьогодні залучають до своїх лав жінок-волонтерів, жінок, які на своїх плечах тримають дуже часто Україну. І тому від міжфракційного об'єднання "Рівні можливості" ми вимагаємо від лідерів політичних партій, від керівників штабів дотримання гендерних квот. Ми пишаємося, що серед наших колежанок є ті жінки, які сьогодні кандидують навіть на посади мерів. Я хочу навести приклад Оксани Юринець, нашої колежанки, яка сьогодні кандидує на посаду одного з найважливіших міст України – Львова. І ми зичимо їй успіху. І також хочу наголосити про те, що цей рік є особливим в питанні дотримання рівних можливостей. Це рік 15-річчя прийняття Резолюції Ради безпеки ООН 1325 і 20-ї річниці Пекінської декларації та платформи дій, які насправді вимагають і від України, яка взяла на себе ці зобов'язання, не декларативного, а справжнього дотримання гендерної рівності. Ми дуже уважно моніторимо, як сьогодні відбувається підготовка до виборчого процесу, вірніше, вже як відбуваються ці вибори. І хочемо сказати, що попри все закон працює, тому що вперше до місцевих рад іде так багато жінок і це дозволить, саме це, змінити ці місцеві ради. Це дозволить в умовах децентралізації зробити їх більш відповідальними і професійними. Але я хочу ще раз зазначити, що від парламенту, від депутатів не припустимо говорити про неможливість невиконання тих чи інших норм закону. Закон має бути виконано і в питання ґендерних квот особливо. Дякую.

