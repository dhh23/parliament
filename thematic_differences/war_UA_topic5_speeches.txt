Relevant speeches for theme war_UA and topic 5

Шановні колеги! Шановні виборці! Народ Украины в очередной раз отметил самый святой, великий праздник – День Победы. Этот праздник [[(Шум у залі)]] для каждого из нас является неотъемлемой частью истории народа, истории каждой семьи, проживающей в Украине и бывших республиках Советского Союза. Победа над самым страшным врагом человечества – фашизмом была достигнута благодаря высочайшему патриотизму и героизму граждан многонационального СССР. В то время, когда страны Западной Европы в буквальном смысле полностью легли под сапог гитлеровцев и отдали на откуп врагу не только свою территорию, но и экономический потенциал, Советский Союз в одиночку противостоял огромной военной машине гитлеровской Германии и ее союзникам. В ходе нечеловеческих и невообразимых усилий советский народ смог переломать хребет фашизму и освободить не только свою территорию, но и европейские страны от оккупантов. Униженная и оскорбленная Гитлером Европа до сих пор не может забыть и смириться с той мыслью, что ее освободителем является первое в мире социалистическое государство под руководством Сталина. Вот поэтому до настоящего времени со стороны отдельных европейских структур идут нападки на все то, что связано с великой советской эпохой. Абсолютно не допустимым является тот факт, что в Украине, наиболее пострадавшей от гитлеровской оккупации, из года в год усиливается проявление неонацизма. Как еще можно расценивать решение ряда областей в Западной Украине, которые в нарушение Конституции и законов упразднили государственный праздник 9 Мая, и данное решение идет абсолютно в разрез с мнением жителей Западной Украины. Опрос общественного мнения это подтверждает: 82 процента граждан страны считают 9 Мая великим праздником, и только 3 процента его абсолютно игнорируют. Запомните, вас, пытающихся переписать историю и сделать из советского солдата оккупанта, только 3 процента. Вас абсолютное меньшинство, и это меньшинство вы будете до конца своих дней составлять. От имени Компартии требуем немедленного роспуска всех местных советов, которые отменили празднование Дня Победы, вышли из подчинения центральных органов власти, не признают и не выполняют Конституцию и законы Украины. Я представляю Запорожскую область, где только в областном центре на центральную площадь 9 Мая вышло более 50 тысяч жителей города. Это наглядное отражение того, как граждане страны относятся к этому празднику. Эта радость абсолютна созвучна с кинохроникой 9 Мая 1945 года не только в СССР, но и в Европе. В этот день ликовал весь мир. Этот день стал трауром только для одних – фашистов и их прислужников. Сегодня не отмечать и не праздновать 9 Мая, значит поощрять этнические чистки, уничтожение целых народов, поощрять зверство фашистов. В этой связи Компартия и все здоровые силы нашего общества этого не допустят. Как не допустят и возвеличивание коллаборационистов из ОУН-УПА. Процитирую слова Василя Симоненко: "Тоді вас люди називали псами, бо ви лизали німцям постоли, кричали "Хайль" охриплими басами і "Ще не вмерла." голосно ревли. Де ви ішли - там пустка і руїна, і трупи не вміщалися до ям, - плювала кров'ю "ненька Україна" у морди вам і вашим хазяям. Ви пропили б уже її, небогу, розпродали б і нас по всій землі, коли б.

Доброго дня, шановні колеги! Дозвольте в першу чергу згадати день, який сьогодні надзвичайно важливий для кожного з нас – це день початку Революції Гідності і Свободи. П'ять років тому ми всі вийшли на Майдан, щоб не дозволити знову перетворити Україну на російську колонію, не дати перекреслити наше європейське майбутнє, топтати наші права і гідність. Я думаю, що тоді 5 років тому ми якраз і вийшли з протестом для того, щоб Україна стала справді незалежною. Ми вийшли з протестом для того, щоб захистити власну гідність і показати, що ми нація відповідальних громадян. Також ми вийшли, щоб сказати, що ми повертаємося додому в Європу, а не під російський вплив. І також ми вийшли з протестом для того, щоб через свої вчинки сказати, що ми готові до серйозних змін, до трансформації в управлінні державою і ми готові ці серйозні зміни творити щодня. Не йти на компроміси совісті з олігархами і з різними представниками корумпованих кланів. І ті зміни, які відбуваються внаслідок Революції Гідності, повною мірою оцінять лише наступні покоління. Революція народила справжню українську незалежність і зробила нас свідомою нацією. Спільнотою активних громадян, готових відповідати за власну долю, будувати і боронити свою країну. І нам важливо, щоб ці зміни стали незворотними, щоб люди свідомо протистояли силам популізму і реваншу. Бо життя у вільній країні передбачає відповідальність кожного громадянина за майбутнє, відповідальність кожного парламентаря в незалежності від того чи він у владі, чи він у опозиції. Звісно, зміни в Україні були б значно швидшими і глибшими, якщо би не російська агресія. Метою Москви є не лише окупація нашої території. Для ворога важливо не дати Україні стати локомотивом успішних змін, європейською країною з верховенством права, розвинутою економікою і зростаючим рівнем життя. І вже з перших днів Майдану ми витрачаємо велику кількість людських ресурсів і матеріальних для того, щоб їх спрямовувати на протидію агресору. Колеги, ми повинні при цьому пам'ятати, що ми не маємо іншого вибору, як оборонятися на сході, а також здійснювати внутрішні перетворення. Попри цей опір, який ми часто бачимо, зокрема і в сесійному залі, коли різні представники олігархів, які вдало маскуються і одівають риторику Майдану і розповідають про те, що вони хочуть змін, але за важливі закони не голосують. Колеги, сьогодні ми повинні пам'ятати якраз і про мільйони наших співвітчизників, які опинилися в окупації, відрізаними від України. Кримчани п'ятий рік живуть в умовах тотального контролю з боку окупаційної влади і повсюдної московської пропаганди. Метою окупантів є незворотні зміни в свідомості людей, втрата ними надії на повернення в Україну. За цих обставин ми з вами і українська держава, також зобов'язані робити все можливе для підтримки наших співгромадян, які знаходяться зараз в окупації і які чекають на допомогу Батьківщини. Тому Росія, ми бачимо, примусово, мов кріпаків, записала всіх кримчан у російське громадянство. Але ця дія, як і в цілому окупація Криму, не визнана ні Україною, ні світовою спільнотою. Для нас кримчани були, є і будуть співгромадянами, яких ми захищаємо і маємо допомагати. На моє переконання, наша політика щодо Криму має будуватися на трьох ключових напрямках. Перше – це посилення національних і міжнародних санкцій проти Росії, включаючи дуже чіткі, в тому числі судові дії проти російської держави, фізичних осіб, підприємств, судновласників, авіакомпаній, які мають відповісти за будь-які дії з підтримки окупації і порушення нашого суверенітету. Ми маємо робити все для звільнення наших політичних в'язнів (ОлегаСенцова, Володимира Балуха і багатьох інших) і в цілому для захисту прав людини і протидії масовим репресіям. По-друге, ми вже сьогодні маємо готуватися до повернення Криму, яким би нездійсненним це здавалося сьогодні, і не лише воборонно-безпековому сенсі. Ми маємо досконало вивчати ситуацію на півострові і творити на вільній території перехідні органи з залученням кримчан-переселенців. Звичайно, ми маємо скасувати перехідні органи з вилучення. Скасувати вільну економічну зону в Криму. Маємо ухвалити Закон про колабораціонізм, зміни до Закону про громадянство. На момент, коли наші зусилля і ситуація в Росії та світі дозволять нам повернути Крим, ми повинні мати готовий план і готові інституції негайно це зробити. Також ми маємо зробити максимум для підтримки можливостей для кримчан, які живуть в окупації, заохочувати їхні зв'язки з материковою Україною. Це і комунікація за допомогою телебачення, радіомовлення, Інтернету, дистанційна освіта, спрощений порядок вступу кримських дітей до українських вишів, прийом біженців, у тому в таких ситуаціях, як нещодавня екологічна катастрофа вАрмянську. Колеги, законопроект 8400, який я сьогодні представляю, ми подали спільно із колегами паномАртюшенком, пані Оксаною Юринець, паном Кишкарем Павлом, є одним із низки проектів, розроблених спільно з Представництвом Президента України в Автономній Республіці Крим і спрямованих на спрощення отримання кримчанами адміністративних послуг. Чому цей законопроект є надзвичайно важливим? Тому що за чинною процедурою для такої реєстрації необхідне попереднє, за 30 діб, особисте подання заяв молодими. Таким чином, пара з окупованої території має двічі прибути на підконтрольну територію, причому вдруге – у визначений день реєстрації. Це зумовлює потребу для молодих подвійного перетину КПВВ, подвійного контакту з окупаційними військовослужбовцями. Ураховуючи негативне ставлення окупаційної влади до легалізації громадянами України, що проживають на окупованих територіях власного цивільного стану, це істотно ускладнює таку реєстрацію, становить для молодих додаткові ризики. Аналогічні норми в чинному законодавстві, які дозволяють реєстрацію шлюбу наразі наявні лише для ситуації вагітності нареченої, народження нею дитини, а також якщо є безпосередня загроза для життя нареченої або нареченого. За інших не визначених законом поважних обставин керівник органу рад може дозволити реєстрацію шлюбу до спливу цього строку, а може й не дозволити, що становить певний корупційний ризик. Вказаний законопроект було доопрацьовано і народними депутатами, разом з низкою точкових проектів законів, пропозицій, які були надані Представництвом Президента в АРК, який щоденно допомагає кримчанам отримувати послуги та реалізовувати власні права в усіх регіонах, підконтрольній території України. Колеги, я хотіла б закликати вас підтримати цей законопроект, оскільки він стосується людей, які живуть в окупації, вони хочуть одружитися, зареєструвавши шлюб за українськими законами, в українських органах реєстрації цивільного стану. Стаття 32 Сімейного кодексу України і стаття 14 Закону "Про державну реєстрацію актів цивільного стану" передбачають, що реєстрація шлюбу проводиться після закінчення одного місяця з дня подання нареченими заяви про державну реєстрацію. Як я вже сказала, це створює проблеми для українців, які хочуть одружитися, тому що ці люди мають спочатку приїхати, наприклад, на Херсонщину, подати заяву, через місяць знову приїхати на материкову Україну, щоб укласти шлюб. Тому ми у нашому законопроекті пропонуємо внести зміни до згаданих статті 32 Сімейного кодексу України та статті 14 Закону "Про державну реєстрацію актів цивільного стану", доповнивши їх такими положеннями: "Державна реєстрація шлюбу для громадян, які проживають на тимчасово окупованій території України, визначеній Верховною Радою України, за їх бажанням проводиться в день подання заяви про реєстрацію шлюбу". Щоб уникнути будь-яких зловживань, мова йде саме про ситуацію, коли обоє людей, які реєструють шлюб, проживають на окупованій території. Взагалі давно час дати можливість зареєструвати шлюб одразу для всіх українців, і цю ідею підтримує Мін'юст. Але кримчани не можуть чекати, доки ми внесемо зміни до Сімейного кодексу чи інших законів. Тому прошу вас ухвалити цей невеликий, але важливий законопроект за основу і в цілому, як і рекомендував профільний комітет, за що йому особлива вдячність. Принагідно прошу керівництво парламенту якнайшвидше винести на розгляд, а колег-депутатів схвалити інші законопроекти, спрямовані на прощення отримання кримчанами послуг на території материкової України, це: проект 8390 – про зміни до Цивільно-процесуального кодексу, щоб факт смерті громадянина України в Криму міг реєструвати будь-який український суд; інший – проект Закону 8391 про поширення безоплатної правової допомоги на громадян, які проживають на окупованих територіях і захищають права, порушені внаслідок російської агресії. Тому я звертаюсь до вас сьогодні із проханням підтримати цей важливий законопроект, на скільки це важливим є для того, щоб громадяни, які зараз живуть на окупованих територіях, могли впродовж одного дня одружитися, і в такий спосіб держава Україна дасть їм підтримку. Я вважаю, що це надзвичайно важливо. А ми надалі будемо докладати зусилля з міжнародною громадськістю для того, щоб сприятидеокупації Криму; для того, щоб боротися і надалі за відновлення територіальної цілісності і суверенітету України; для того, щоб мати перемогу України на Донбасі, і для того, щоб Україна виконала свою історичну місію в ХХІ сторіччі запропонувавши маршрут доби для Європи, для того, щоб ті цінності, які ми з вами вийшли на Майдан захищати і сплатили надзвичайно високу ціну, ми своєю щоденною працею могли продовжити, оскільки Революція Гідності і наш обов'язок залишаються перед нами надалі творити сильну державу. Дякую.

Вельмишановні учасники урочистого засідання Верховної Ради України, високодостойні панове президенти, високодостойні лідери кримськотатарського народу, шановні народні депутати України, високоповажні муфтії, шановні представники дипломатичного корпусу та міжнародних організацій, шановні співвітчизники! "Ніде по всій Україні не зустрічали українського війська з таким ентузіазмом, з такими оваціями і з таким захопленням, як робило це населення Сімферополя, всі вулиці були прикрашені квітами і переповнені публікою". Це цитата зі спогадів сотника армії УНР Бориса Монкевича про вступ українського війська на чолі з полковником Болбочаном у Сімферополь, який завершив звільнення Криму від російських окупантів 24 квітня 1918 року. У січні 1918 року Кримська Народна Республіка, проголошена Курултаєм у грудні 1917-го, була знищена, а Крим окупований російсько-більшовицькими агресорами. У Криму почався жахливий терор, російські окупанти розстріляли лідера кримських татар Номана Челебіджіхана, який намагався домовитися з ними про припинення бойових дій. Але вже у квітні 1918 року українська армія повернула на Кримський півострів мир та спокій, повернула волю усім корінним народам. Вражають паралелі між подіями столітньої давнини і сучасними подіями. Російська окупація Криму у 1918 році і сучасна окупація нічим не відрізняються. Тодішня і сучасна окупація – це страх, терор і залякування. Переслідуються українці і кримські татари. Тоді окупанти відразу жорстоко розігнали кримськотатарський Курултай, а у сучасному Криму Меджліс кримськотатарського народу проголошений російськими окупантами екстремістською організацією і заборонений. І тоді, і зараз російський агресор у Криму забороняє діяльність українських патріотичних організацій, татарських національних об'єднань, під утиском перебувають віряни і українських християнських церков, і мусульмани. Але, я переконаний, як українські воїни звільнили Крим тоді, у квітні 1918 року, так ми звільнимо Крим і зараз. [[(Оплески)]] Також ми пам'ятаємо, що наша Верховна Рада 12 травня 2016 року провела декомунізацію також і в Криму. 75 населеним пунктам і районам півострова були повернуті історичні назви. І я знаю, як ви пишаєтесь цим рішенням, і я пишаюсь цим важливим державницьким рішенням українського парламенту. Декомунізація Криму – це також і крок до його деокупації. Дорогі кримчани! Ми з вами, ми не забуваємо про нас, і я впевнений, Крим повернеться додому – у велику українську родину, бо Крим – це Україна. [[(Оплески)]] Історичні долі українського та кримськотатарського народів нерозривно пов'язані та багато в чому схожі між собою. Наші народи єднає споконвічна жага свободи, незламна воля зберігати та розвивати власну національну самобутність, а також виснажлива боротьба за право жити вільно та гідно на власній землі. 17 березня цього ж року в цьому ж залі відбулося Урочисте засідання Верховної Ради України з нагоди 100-річчя Української революції 1917-1921 років і створення першого українського парламенту – Української Центральної Ради. Саме під час Української революції було продемонстровано можливість цивілізованого демократичного об'єднання території в єдину суверенну державу, проголошено незалежність України. Ця доба стала вершиною національно-визвольної боротьби, відродження української нації та одним з найбільш складних періодів української історії, історії українського народу в ХХ столітті. І ми пам'ятаємо про ще одні історичні події, які також відбувалися сто років тому, у 1917 році, коли в межах сучасних кордонів України – це національне відродження кримськотатарського народу. У квітні 1917 року в Сімферополі було скликано Всекримський мусульманський з'їзд, який обрав Тимчасовий кримсько-мусульманський виконавчий комітет. Українську Раду відвідала делегація мусульман, яка звернулася з проханням підтримати їхнє прагнення до встановлення автономії Криму. "Мусульмани висловлюють побажання про територіальне приєднання Криму до України". Це цитата з газети "Голос татар" за 2 липня 1917 рік. Курултай, столітнє скликання якого ми сьогодні урочисто відзначаємо, розпочав своє перше засідання 9 грудня 1917 року о 14 годині в залі суду ханського палацу в Бахчисараї, після здійснення делегатами намазу. А перший український парламент – Українська Центральна Рада – привітала початок роботи курултаю телеграмою. За підсумками першого Курултаю кримськотатарського народу було проголошено кримськотатарську. Кримську Народну Республіку, було сформовано її уряд, затверджено символіку та ухвалено кримськотатарські основні закони, першу Конституцію Криму. Мало хто знає, але кримські татари стали найпершою мусульманською нацією, яка надала виборчі права жінкам, ще до того, як це зробили багато країн Європи. [[(Оплески)]] Перший Курултай, обравши кримськотатарський уряд, директорію, підкреслив при цьому, що не зазіхає на права інших народів, які заселяють Крим. Я хочу нагадати слова одного з організаторів першого Курултаю, першого голови кримськотатарського національного уряду Номана Челебіджіхана: "На Кримському півострові ростуть різнокольорові троянди, лілії, тюльпани, і в кожного з них. витончених квітів є своя особлива краса, свій особливий ніжний аромат. Ці троянди, ці квіти – це народи, що живуть у Криму. Мета Курултаю – зібравши їх разом, скласти з них красивий і витончений букет, заснувати на прекрасному острові Крим справжню цивілізовану Швейцарію. Курултай думає не тільки про кримських татар, але про всі народи, які протягом століть по-братські живуть разом з ними. Курултай запрошує їх працювати разом і буде йти з ними пліч-о-пліч". Кримська народна республіка стала першою у світі тюркською республікою. Всі інші тюркські республіки, навіть сучасна Туреччина, були засновані вже після того, як була проголошена Кримська народна республіка. Але наприкінці січня 1918 року більшовики захопили весь Крим, оголосивши про розпуск Курултаю і Ради народних представників, та влаштували на півострові масовий терор, який супроводжувався погромами татарських селищ. Однак Кримська Народна Республіка, проіснувавши всього декілька тижнів, залишалася в історії як свідчення того, що кримськотатарський народ усвідомлює себе суб'єктом історії, корінним народом півострова, а Крим – невід'ємною частиною України. [[(Оплески)]] Розпочатий російськими окупантами у 1918 році терор продовжився у 1944-му, тоді у хворій уяві кривавого диктатора Сталіна з'явилася ідея депортації цілого народу. Українці, які пережили Голодомор, розстріли, репресії, депортації, глибоко розуміють та поділяють біль кримських татар. Протягом кількох днів у травні 1944 року з Криму було депортовано близько 200 тисяч невинних кримських татар. І повернення на Батьківщину кримських татар почалося лише наприкінці 80-х років. Але насправді волю на власній землі кримські татари отримали лише із проголошенням незалежності України у 1991 році. Здавалося, що нарешті можна вільно та гідно жити на рідній землі, однак у 2014 році кримська земля знову стала об'єктом зазіхань російського загарбника, знову кримськотатарський народ поряд з українцями зазнає переслідувань та дискримінації на рідній землі. Попри всі нещастя та важкі випробування, що випали на долю кримськотатарського народу, він зміг не тільки вистояти, а й проніс через усі роки поневірянь та депортації свою щиру любов до рідної землі, зберіг свої прекрасні традиції, свою рідну мову, зберіг свій власний, неповторний шлях миру, добра та розвитку, яким йшли його предки. Як я вже зазначив на початку свого виступу, складна та багато в чому трагічна історія двох народів – українців та кримських татар – має дуже багато спільного. В обох народів відбирали державність та рідну землю, культуру і мову. Але наші народи вистояли. Спільно. Ми єдині, ми – єдиний український народ, ми – громадяни єдиної незалежної і неподільної України. [[(Оплески)]] І зараз, в цей скрутний для нас усіх час, попри всі внутрішні та зовнішні виклики, які стоять перед нашою країною, саме зараз надзвичайно важливим є зміцнення нашої єдності, внутрішньої єдності нашого народу, єдності, яка є запорукою нашої перемоги і майбутнього процвітання України – могутньої, демократичної, правової, європейської держави. Вітаю вас всіх, друзі, із 100-річчям першого Курултаю кримськотатарського народу. Слава кримськотатарському народу! [[(Оплески)]] Слава Україні!

