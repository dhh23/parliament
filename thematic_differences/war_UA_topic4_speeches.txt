Relevant speeches for theme war_UA and topic 4

Шановна пані головуюча! Шановні колеги! Шановні українці! 25 листопада цього року Росія здійснила відкриту агресію, а фактично розпочала відкриту війну проти України. На наші кораблі, які відповідно до міжнародного права здійснювали перехід з української Одеси до українського Маріуполя, напали 11 кораблів, бойові вертольоти та літаки російської армії та ФСБ. Ворог вів вогонь на ураження, були застосовані ракети та крупнокаліберні гармати. Тільки дивом екіпаж "Бердянська" вижив після потрапляння снаряду у капітанську рубку. Хоробрість і витримка наших моряків зламали плани ворога у провокації збройного конфлікту. Внаслідок нападу 24 військовослужбовці ВМС України опинилися в російському полоні. Мусимо докласти всіх зусиль, щоб якнайшвидше повернути їх додому. Акт відкритої агресії проти України остаточно розвіяв сумніви цивілізованого світу про загрози, що несе кремлівський режим. Реакція наших союзників була блискавичною: Президент США скасував зустріч із Путіним до звільнення українських моряків та суден, НАТО і ЄС офіційно стали на бік України. Демократичний світ жорстко засудив дії Росії у Керченській протоці і вимагає негайного звільнення українських військових. Провокація на морі відбувалась на тлі масштабного скупчення російських військ вздовж українського кордону. Введення воєнного стану було єдиним вірним рішенням після відкритої атаки під прапорами Росії і зростання ризику вторгнення. А ті, хто називає введення воєнного стану штучним, очевидно хочуть повторення подій 2014 року, коли Росія захоплювала Крим майже без спротиву. Підкреслюю, Україна нікому не оголошує війну, а тільки посилює власну безпеку. Виконується низка спеціальних заходів, передислокація військ, бойове злагодження бригад, посилення захисту стратегічних об'єктів, кордону, громадського порядку та інших передбачених воєнним станом. Введення воєнного стану – не політичний акт, а рішучий крок Верховного Головнокомандувача Петра Порошенка, покликаний зберегти нашу державу у випадку повномасштабного наступу. Попри воєнний стан, права і свободи цивільного населення залишаються недоторканими. Їх обмеження можливе виключно в разі широкомасштабного вторгнення на нашу територію. Тому прошу припинити всі політичні спекуляції і спроби розхитати ситуацію в середині країни. Також Президент України Петро Порошенко подав до парламенту та закликає ухвалити законопроект про припинення дії Договору про дружбу з Росією. Це рішення стане ще одним чітким сигналом: Україна обрала своє майбутнє якнайдалі від Москви та не дозволить темним силам робити вибір за себе. Минулого тижня сталася ще одна подія, яка розриває багатовікові імперські пута Московії: Священний Синод Константинопольського Патріархату затвердив остаточний текст Томосу та дату Об'єднавчого Собору – те, за що боролася протягом останніх чотирьох століть Україна, нарешті відбувається на наших очах. І наостанок. (Можна, будь ласка, 30 секунд).

Уважаемый народ Украины! Уважаемые народные депутаты! 13 апреля 2014 года в Украину пришла война, война, которая перевернула жизнь народа Украины от Львова до Луганска, от Сум до Севастополя. Война, которая оставила без крова 700 тысяч наших соотечественников, война, которая по данным ООН унесла жизни более 9 тысяч граждан Украины, среди которых – дети Украины. Эта война затронула всех граждан Украины, а не только тех граждан, которые проживают в Луганской и Донецкой областях. А самый главный вопрос, который еще не решен до сих пор, это восстановление целостности Украины. Все жители Украины задают один вопрос: а что сделала Верховная Рада Украины. Доверили страну, которая должна отстаивать и защищать права наших граждан для достижения мира и восстановления целостности Украины. Ответ очевиден: за два года не сделано ничего. Несмотря на все достигнутые договоренности, до сих пор продолжают гибнуть наши граждане, нам необходимо продолжать вести переговорный процесс в рамках Минских соглашений и начинать всеукраинский диалог ради будущих поколений. Жители Луганской и Донецкой областей, живущие в зоне боевых действий, потерявшие свою имущество, вынужденные переселенцы, спустя два года так и не получили поддержки от государства, а самое главное – в Украину не пришел мир. В Луганской области ежедневно отключают электроэнергию, школы, больницы, детские сады, и не работают промышленные предприятия, жители области выживают без газа, воды и электроэнергии, и ходят по неосвещенным улицам. А Верховная Рада и Кабмин занимаются в это время политическими играми с собственным самоутверждением, дележом портфелей и не обращают внимания на проблемы жителей Донбасса и Украины в целом. Наши старики, которые всю жизнь отдали честному труду, неужели они заслужили такую нищенскую старость, честно трудясь всю свою жизнь? Наши старики вынуждены сегодня унизительно пересекать контрольно-пропускные пункты в Луганской и Донецкой области, чтобы подтвердить свое право на получение мизерной пенсии. А что сделала Верховная Рада и Кабмин для возрождения экономики? Когда мы и сегодня продолжаем закупать уголь в других странах, тем самым ставя под угрозу энергетическую безопасность нашей страны, а шахтеры Львова, Волыни, Донецка и Луганска сегодня не понимают, за что к ним такое отношение. Трудовые коллективы промышленников задают вопросы, почему мы не заботимся о благополучии экономики своей страны, а в то же время, заботимся о благополучии экономики других стран в угоду МВФ. У нас с вами должна быть единая цель – мир в Украине, восстановление целостности государства, отстаивание национальных интересов, как во внутренней, так и во внешней политике. Что сделал каждый из нас, депутатов Верховной Рады, чтобы в Украине наступил мир? Нам необходимо прекратить навешивать ярлыки "свой-чужой" и громогласно заявлять о необходимости мирного урегулирования военного конфликта, и в то же время, ничего для этого не делать согласно формата Минских соглашений. Нужно отвечать своими действиями, а не громкими словами. Пусть каждый из нас не забывает то, ради чего нас избрали – представлять интересы и права человека, всего народа Украины. Спасибо за внимание.

Доброго дня, шановні колеги. Наближається дата других роковин насильницького захоплення частини української території, здійсненого підрозділами збройних сил Російської Федерації по відношенню до нашої держави Україна. Саме з окупації Кримського півострова почалася масована збройна атака на Україну, яка свідомо обрала шлях європейського розвитку. Це був наш з вами вибір, багатьох колег, які присутні тут. Агресія Російської Федерації продовжується і сьогодні. І це вже не просто військова агресія, це також і економічна агресія. Ми бачимо ембарго, ми бачимо, наскільки Росія намагається всіляко знищити Україну. Комітет у закордонних справах України підготував звернення до міжнародної спільноти, в якому пропонується засудити масштабні порушення російською окупаційною владою основоположних прав і свобод людини та прав корінних народів в Автономній Республіці Крим, в місті Севастополі та окремих районах Донецької та Луганської областей. Саме цим зверненням ми хочемо нагадати світу про те, що злочинна анексія Криму якраз і була планом Путіна для того, щоб Україна не просто не була членом Європейського Союзу, НАТО, а для того, щоб Україна взагалі як держава не відбулася. Саме цим звернення народні депутати, члени Комітету у закордонних справах демонструємо світу, що ніколи і ні за яких обставин не погодимося з окупацією території нашої держави. Тому ми закликаємо світове співтовариство продовжити здійснення системного тиску на Російську Федерацію для негайного припинення окупації української території, звільнення усіх без виключення політичних в'язнів, відмова від фінансування незаконних збройних формувань на своїй території та на території України, припинення пересилання військової техніки, озброєння, організацію тилового забезпечення, підготовку та фінансування терористів. Чіткі та скоординовані дії України на міжнародній. та міжнародної спільноти, спрямовані на зупинку російської агресії, приносять позитивні для нашої країни та усього європейського континенту результати. Нам вдається тримати єдиним і міцним міжнародний дипломатичний фронт, захищаючи українську територію від розповзання російської агресії, та інші частини нашої держави та європейського континенту. Хотіла б лише також нагадати нашим депутатам про ухвалення Європейським парламентом 4 лютого цього року резолюції, в якій рішуче засуджується незаконна анексія Криму, а також вказується на критичну ситуацію із дотриманням прав людини на півострові, атаки російської окупаційної влади на основоположні права і свободи усіх не згодних з її політикою, в першу чергу, кримських татар та етнічних українців. Наголошується на придушенні будь-яких демократичних проявів і свобод у Криму. Важливим є також готовність Європарламенту започаткувати міжнародний переговорний механізм з відновлення українського суверенітету шляхом деокупації Автономної Республіки Крим і міста Севастополь і з безпосереднім залученням до цього процесу інституцій Європейського Союзу. І вже на початку березня в парламенті європейському відбудуться дні України, куди їде українська делегація. І це також хороша можливість працювати на те, щоб Європейський Союз був єдиним, консолідованим, і для того, щоб його підтримка в протидії російській агресії, в протидії російській інформаційній пропаганді була тверда і непорушна. І сьогодні як ніколи важливо не допустити виникнення ситуації, за якої світ би зменшив увагу до теми російської агресії проти України. Власне, для цього Комітет у закордонних справах разом із Міністерством закордонних справ, також громадськими організаціями ми докладаємо зусиль для того, щоб втримати трансатлантичну єдність. Результатом нашої спільної роботи, шановні колеги, має стати виконання Росією в повному обсязі Резолюції Генеральної асамблеї ООН від 27 березня 2014 року територіальна цілісність України. Також положення Мінських домовленостей, комплексу заходів з їхнього виконання від 12 лютого, а також відповідних резолюцій Ради Європи. Тому сьогодні дуже хотілося б, щоб напередодні другої річниці військової, злочинної, кримінальної анексії Криму український парламент пам'ятав про те, що Російська Федерація не зупиниться лише на Криму, на сході. І тому від успіху реформ всередині буде залежати, чи зможемо ми втримати дипломатичний фронт, втримати єдність, і також наростити підтримку, для того щоб в цьому році, в 2016-му, відбувалися зрушення нарешті, щоб було припинено обстріли, щоб почали відводити техніку, для того щоб ОБСЄ мало можливість моніторити ситуацію. Ми знаємо, що бюджет ОБСЄ було збільшено, і також кількість спостерігачів, до 800 осіб. Також для нас надзвичайно важливим є це, щоби політичні в'язні, які зараз перебувають у Російській Федерації, серед яких і наша колега Надія Савченко, завдяки міжнародним зусиллям були нарешті звільнені і були тут разом з нами в цьому залі. Також хотілося б, щоб в 2016 році разом із Сполученими Штатами, разом із Європейським Союзом, Радою Європи, також із представниками із країни "Великої сімки" ми змогли дотиснути і забезпечити повернення контролю над кордоном, україно-російським кордоном. Це одне з тих завдань, яке ми ставимо на цей рік. Також для нас надзвичайно важливим є втримати санкції, щоб вони були продовжені влітку проти Російської Федерації. Для нас надзвичайно важливим є отримати безвізовий режим в 2016 році - це як одне з надзвичайно важливих завдань. А для цього потрібно, щоб український парламент і ті політичні сили, які, на жаль, сьогодні тут не присутні, не думали про свої вузькопартійні інтереси, а думали про Україну, думали про ті виклики, які зараз стоять перед державою. Ми не можемо в 2016 році розміняти шанс і врегулювання ситуації на Сході України, і отримання безвізового режиму на чергову боротьбу за владу. Дякую за увагу. І прошу підтримати.

