Relevant speeches for theme eu_UA and topic 1

Законопроект не передбачає обов'язкової сертифікації на знання мови для всіх громадян. Знання мови є однією з умов для заняття найвищих державних посад, і це відповідає європейській практиці. Підтвердження рівня володіння мовою для інших осіб: військовослужбовців, медичних працівників - не потребує складення додаткових іспитів. Для цього достатньо того, що ви в школі вивчали українську мову. Але якщо не вивчали, то так, держава створить умови для складання тестів і для обіймання відповідної посади. Наступний. Державні органи, в тому числі правоохоронні, здійснюють свою діяльність державною мовою. Виняток – лише міжнародні проекти, відносини з особами, які не володіють державною мовою, і якщо сторони на це погоджуються. Тобто ви чудово розумієте, що якщо хтось буде кричати на вулиці "помогите", то міліціонер не повинен у нього питати паспорта, а повинен надати допомогу, якою б мовою ця людина не зверталася. Письмове листування органів державної влади здійснюється державною мовою,мовою передвиборчої агітації теж є державна мова. Наступний слайд. Мова освіти й науки. Ми не рухали цього закону, в основному норми в статті 7 Закону "Про освіту", оскільки він вже пройшов експертизу Венеційської комісії, мовою науки є українська мова, але допускається вивчення англійської мови. Видання преси іншими мовами, як я вже про це говорив, дублюється виданням тиражу такого самого змісту, але ця норма вступає в силу через 30 місяців і не стосується мов Європейського Союзу. Наступний слайд. Обслуговування споживачів і медична допомога є державною мовою. Але якщо продавець чи хтось до нього звертається іншою мовою, він має право надавати відповідь іншою мовою, ніхто цього жодним чином не обмежує. Комп'ютерні програми мають поширюватися з україномовним інтерфейсом. Це дуже важливо, бо багато нарікань є на це. Наступний слайд. Створюються лише два органи: Національна комісія зі стандартів державної мови і Уповноважений з захисту державної мови. Ніякі додаткові органи не створюються. Наступний слайд - 15. Як я вже говорив, немає кримінальної відповідальності за порушення закону, але є адміністративна відповідальність, закон дієвий і несе покарання за його невиконання. Чіткий механізм застосування санкцій теж існує. І останній слайд, будь ласка, 16. Переважна більшість норм закону набирає чинності через 2 роки. У деяких випадках ці терміни є більші, як наприклад, для друкованої преси, де є перехідний період на прохання відповідної асоціації 30 місяців. Колеги, в цих коротких слайдах ми спростували деякі фейки або страшилки, які використовують україноненависники проти цього закону. Я вірю, що ми зайдемо в розгляд закону, ви побачите, обговорюючи правки і статті, наскільки серйозним і дієвим є цей закон, мета якого, як я вже багато разів говорив, щоб вся Україна, від сходу до заходу, вільно володіла, говорила, насолоджувалася вмінням говорити рідною українською мовою. Тоді жодна агресія нам ніколи буде не страшна. Дякую.

Перша частина. Мовою освітнього процесу в закладах освіти є державна мова. Держава гарантує кожному громадянинові України право на здобуття формальної освіти на всіх рівнях (дошкільної, загально-середньої, професійної (професійно-технічної), фахової, передвищої та вищої), а також позашкільної та післядипломної освіти державною мовою в державних і комунальних закладах. Особам, які належать до національних меншин України, гарантується право на навчання в комунальних закладах для здобуття дошкільної початкової освіти поряд з державною мовою мовою відповідної національної меншини. Це право реалізується через окремі класи (групи) з навчанням мовою відповідної національної меншини поряд з державною мовою, що створюються відповідно до законодавства, і не поширюється на класи (групи) з навчанням української мови. Особам, які належать до корінних народів України, гарантується право на навчання в комунальних закладах дошкільної і загальної середньої освіти поряд з державною мовою мовою відповідного корінного народу. Це право реалізується через окремі класи (групи) з навчанням мовою відповідного корінного народу України поряд з державною мовою, що створюються відповідно до законодавства, і не поширюється на класи (групи) з навчанням українською мовою. Особам, які належать до корінних народів, національних меншин України, гарантується право на вивчення мови відповідного корінного народу чи відповідної національної меншини в комунальних закладах загальної середньої освіти або через національні культурні товариства. Особам з порушенням слуху забезпечується право на навчання жестовою мовою та на вивчення української жестової мови. Друга частина нашої статті. Закладами освіти забезпечується обов'язкове вивчення державної мови, зокрема у закладах професійної (професійно-технічної), фахової передвищої та вищої освіти в обсязі, що дає змогу провадити професійну діяльність у вибраній галузі з використанням державної мови. Особам, які належать до корінних народів, національних меншин, іноземцям та особам без громадянства, створюються належні умови для вивчення державної мови. Третя частина. Держава сприяє вивченню мов міжнародного спілкування, насамперед англійської мови, в державних і комунальних закладах освіти. Четверта частина. У закладах освіти відповідно до освітньої програми можуть викладатися одна або декілька дисциплін двома та більше мовами – державною мовою, англійською мовою, іншими офіційними мовами Європейського Союзу. П'ята частина. За бажанням здобувачів професійної та вищої освіти заклади освіти створюють можливості для вивчення ними мови корінного народу, національної меншини як окремої дисципліни. Шоста частина. Держава сприяє створенню та функціонуванню закладів освіти за кордоном, у яких здійснюється навчання українською мовою або вивчається українська мова. Сьома частина. Особливості використання мов в окремих видах та рівнях освіти визначається спеціальними законами. Це редакція частини сьомої, яка пропонується в результаті роботи робочої групи за участю всіх фракції, які виявили відповідне бажання. Це фракція "Народного фронту", фракція "Блоку Петра Порошенка", це фракція партії "Самопоміч", фракція партії "Батьківщина" і декілька позафракційних депутатів. Ця версія 7 статті підтримана міністерством і підтримана профільним комітетом Верховної Ради України.

Коротка презентація цього закону, про що цей закон. Як ви знаєте, стаття 10 Конституції України вже зараз говорить, що державною мовою в Україні є українська. Наступний слайд, будь ласка. 85 відсотків громадян України вважають українську рідною мовою. Це ще раз доводить те, що українська мова не розділяє, а об'єднує українців. І ті, хто намагаються зробити все, щоб зменшити цей відсоток, працюють для того, щоб далі ділити Україну. Прекрасна стаття Оксани Забужко, лауреата Шевченківської премії, з'явилася, де вона чітко розповідає цю технологію, як україномовні міста свого часу, в часи Щербицького, насильно робили російськомовними. Коли привозили на великі підприємства людей з інших регіонів, у більшості з Росії, і фактично примушували українців, які приїжджали туди з інших міст або жили там, переходити на російську мову. Але в сім'ях, як ви бачите, 85 відсотків і далі вважають українську мову рідною. Наступний слайд, будь ласка. Ви знаєте, що, поки ми працювали, ми прийняли цілу низку законопроектів, які збільшили кількість україномовних медіа. Ми прийняли закони, які регулюють захист української пісні, українського телевізійного мовлення. І ви зараз бачите, що в 2018 році 92 відсотки телевізійного мовлення і 86 відсотків мовлення на радіо здійснюються українською мовою. Закон регламентує такі цифри. Люди, які стверджують, що ці цифри є нереальними, бояться не того, що щось зміниться. Вже зараз фактично медіа виконують ці норми. Ці люди сподіваються на відкат. Нам цей закон потрібен, щоб потім, якщо раптом відбудеться реванш або спроба реваншу, ми, очевидно, не дамо такий реванш здійснити, знову не русифікувати українців, не втратити всі ті наші здобутки, яких ми досягли після Революції Гідності роботою кожного, хто є в цьому залі. Наступний, будь ласка, слайд. Нас досить часто критикували, що ми просимо, щоб 50 відсотків у нас книжок в книжкових магазинах було українською мовою. Вже зараз їх 75 відсотків. Цей процес триває. Знову ж таки ця норма закону лише стабілізує нашу роботу і не дає нам потім повернутися, заборонити, витіснити українську книжку з українських книгарень, так, як це було раніше, коли була окрема маленька поличка для української книжки, а всі книжки були російською мовою. Наступний слайд, будь ласка. Але є сфери, де українська мова, на жаль, досі не захищена і дуже мало вживається. Ви бачите, що в друкованих засобах масової інформації у 2018 році лише 32 відсотки газет видавалося українською мовою, тоді як 67 – російською; лише 27 відсотків журналів видавалося українською мовою і продовжує видаватися зараз. В цій сфері нам, безумовно, потрібно досягати змін. Ми повинні зробити так, щоб в газетних кіосках, коли ви не можете купити українську книжку не лише в кіоску Маріуполя чи Краматорська, а часом і Тернополя, і Львова, цей відсоток українських газет є мінімальним, цю ситуацію, очевидно, ми повинні змінити. Але ми прислухалися до думки відповідної асоціації і зробили 30 місяців перехідного періоду для вступу в цей закон. Тобто ніхто не буде примушувати вже завтра повністю видавати ці книжки, ці газети чи журнали лише українською мовою. Ніхто, до речі, не забороняє видавництво газет і журналів англійською, мовами Європейського Союзу, ніхто не забороняє видавати їх і російською мовою, якщо відповідний наклад буде також друкуватися і українською, щоб україномовні читачі мали доступ до цієї інформації, щоб українська дитина, яка пішла в українську школу на Донеччині чи на Одещині, де понад 90 відсотків пішло в такі школи, могли потім по телебаченню подивитися український анімаційний фільм або взяти дитячу українською мовоюкнижку-розфарбовку, яку зараз просто нема де дістати. Закон повинен це стимулювати. Наступний слайд. Ухвалення Закону про мову в Україні – це вимога суспільства і юридична необхідність, оскільки зараз ми маємо вакуум і не маємо жодного закону про українську мову. І попрошу відразу наступний слайд. Хочу наголосити і спростувати деякі міфи, які стосуються цього закону. Законопроект (наступний, будь ласка) не регулює (ви зараз бачите, це написано на екрані) приватне спілкування і мови релігійних обрядів. Люди можуть спілкуватися будь-якою мовою. Не створюється ніяка мовна поліція, мовні інспектори, немає в законі таких пунктів. Законопроект не передбачає кримінальну відповідальність за використання будь-якої іншої мови або будь-яке порушення закону. Тобто санкції, які в законі, - це найбільше адміністративна відповідальність: штрафи, попередження, позбавлення ліцензії. Кримінальної відповідальності, пунктів про кримінальну відповідальність цей закон не містить. Наступне, будь ласка. Використання державної мови в публічних сферах законопроект не регулює і не забороняє використання інших мов. Застосування інших мов: кримськотатарська, мови корінних народів, національних меншин – буде регулюватися іншим законом, про що прямо сказано в статті 2, і цей закон повинен розробити та внести в парламент Кабінет Міністрів протягом 6 місяців. Зараз вони захищаються Законом про національні меншини. Кабінет Міністрів підготує спеціальний закон про захист мов корінних народів, кримськотатарської мови і мов національних меншин. Наступний слайд - номер 10. Законопроект не передбачає.

