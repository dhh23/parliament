Relevant speeches for theme war_UA and topic 6

Шановна президія, шановні народні депутати, українці! Минулого четверга Президент України підписав Закон про заборону імпорту електричної енергії з Російської Федерації та Республіки Білорусь – це правильний крок до енергетичної незалежності України. Проте, енергоносії, від яких ми залежимо, російського чи білоруського походження, не обмежуються виключно електроенергією. Нещодавнє рішення Кабінету Міністрів про штучне обмеження торговельних надбавок на бензин та дизпаливо на стелах АЗС і необхідність уряду регулювати ринок вручну – це все наслідки постійного закриття очей на зростання імпортозалежності України впродовж багатьох років. Завдання, визначені Указом Президента щодо зменшення залежності від імпорту енергоносіїв, урядом не виконані. Покажу кілька цифр. Сьогодні імпортними є 80 відсотків дизельного палива та скрапленого газу і 50 відсотків бензину, що споживаються в Україні. Тобто ми дуже залежимо від імпорту нафтопродуктів. Структура імпорту. Половина дизельного палива та скрапленого газу – це Російська Федерація, тобто країна, з якою ми воюємо. Ще раз: половину всього дизеля і скрапленого газу вироблено в країні-агресорі. Ми витрачаємо на імпорт нафтопродуктів щороку від 3 до 5 мільярдів гривень, фінансуючи економіку сусідніх країн. Ба більше, такими трансакціями ми фінансуємо "Роснефть" і "Газпром" – російські державні компанії, прибутки яких спрямовуються на посилення агресії Російської Федерації, у тому числі на українських кордонах. Чому так відбувається? Вітчизняне виробництво сьогодні поставлено в такі умови, коли для російського скрапленого газу ставка акцизного податку вчетверо менше, ніж для українського бензину. За такого підходу споживання бензину просто невигідне. Незбалансована акцизна політика, що вже 10 років сприяє масовому переходу українських споживачів на російський продукт призвела до того, що споживання бензинів за цей період впало в Україні вдвічі, а скрапленого газу, навпаки, виросло втричі. І ще раз нагадаю, цей газ ми імпортуємо в основному з Російської Федерації, країни-агресора. Якщо ми хочемо зробити бензин чи дизель дешевшими, зменшити залежність від російського імпорту, ми маємо створити рівні умови та збалансувати акцизи на пальне. Законопроект № 4098, що вирішує ці питання, зареєстрований у Верховній Раді ще у вересні минулого року і досі не розглянутий профільним комітетом. Тому давайте не чекати чергової кризи та попрацюємо разом над тим, щоб українці мали можливість отримати якісне і дешевше пальне. Дякую за увагу.

Шановні колеги! Три тижні тому "Народний фронт" зареєстрував проект постанови про звернення до міжнародної спільноти щодо неприпустимості будівництва газогону "Північний потік-2". За цей час уряд США заявив про введення санкцій проти компаній, які будуть брати участь у будівництві "Північного потоку-2". Європарламент ухвалив законопроект Єврокомісії, який поширює єдині правила внутрішнього газового ринку Євросоюзу на цей проект. Тільки профільний комітет Верховної Ради ніяк не може розглянути на своєму засіданні цю постанову, щоб парламент нарешті зміг її проголосувати. Тим, кому здається, що протидія будівництву "Північного потоку-2" не така важлива для України, я нагадаю, що йдеться про російський "Газпром", співпраця з яким завжди містить серйозні ризики. Якщо на перекір інтересам Європи "Північний потік-2" буде збудовано, то громадяни європейських країн дуже скоро відчують російську люб'язність через диктат "Газпрому". Хочу надати події 1 березня цього року, коли в Європі були морози, і "Газпром" знизив тиск у трубі, зменшивши обсяги постачання продукції в Європу. "Nord Stream-2" треба поховати, бо це план енергетичного упокорення всієї Європи. Імперська держмонополія "Газпрому" ніколи не відокремить бізнес від гібридної агресії проти Європи. Хімічна атака Росії на Британію і нові загострення стосунків між Росією та Заходом – це ілюстрація дикунства Кремля і психічної неврівноваженості російського диктатора. Впроваджувати "Північний потік-2" в таких умовах абсолютно безвідповідально. Ми повинні донести це до всього світу і показати в цьому питанню однозначну позицію українського парламенту. Фракція "Народний фронт" закликає народних депутатів і профільний комітет підтримати нашу постанову. Цією постановою ми також звертаємося до Президента та уряду України ініціювати консультації з Єврокомісією з питань "Північного потоку-2" відповідно до підписаної Угоди про асоціацію між Європейським Союзом та Україною. Боротьба з "Газпромом" та газовою зброєю Кремля повинна продовжитися в цьому залі. У 2014 році, завдячуючи уряду Арсенія Яценюка, ми почали судовий арбітраж з "Газпромом", і ми його виграли, заощадивши громадянам України 60 мільярдів доларів. Я переконаний, ми в цій боротьбі переможемо. Друге. Фракція "Народний фронт" вимагає зняти законодавчу вимогу про декларування доходів громадськими активістами та особами, які отримують іноземні кошти за програмою допомоги, а також іноземними членами наглядових рад. Наша позиція незмінна. Сьогодні ми проголосуємо за скасування цієї норми. І ще трохи про антикорупційну тему. Рівень довіри до новостворених антикорупційних органів вкрай низький. Замість розслідування мільярдів корупційних схем бачимо міжусобні піарні війни. Ніхто так не дискредитував боротьбу з корупцією в Україні, як це зробили антикорупційні органи. "Народний фронт" – політична сила, яка виборювала впровадження антикорупційної реформи, вкрай обурена чварами між керівниками антикорупційних органів. Українське суспільство очікує результатів, а не чергових шоу. Дякую.

Вітаю, колеги, народе України! Фракція "Народний фронт" наголошує на якнайшвидшому прийнятті Постанови про Звернення парламенту України до міжнародного співтовариства щодо недопустимості будівництвагазогону "Nord Stream-2" та монополії Російської Федерації як країни-агресора на газових ринках світу. Ми вітаємо позиції Польщі, Литви, Латвії, Молдови, які підписали спільно з Україною заяву щодо газопроводу "Північний потік-2". Але сьогодні як ніколи Україна повинна донести свою позицію до всіх країн Європи. Спорудження ще однієї гілкигазогону додатково підриватиме стабільність і безпеку Європи. Російський газ – це не комерція, це політична зброя шантажу Кремля. Ми маємо докласти максимум зусиль, щоб не допусти отримання "Газпромом" контролю над обсягом і ціною всього газового ринку континентальної Європи. А також фізичну можливості цієї російської компанії відмовити в постачанні газу країнам Центральної Європи, які сьогодні сумлінно купують в монополіста газ за міжнародно визнаними комерційними контрактами. "Народний фронт" застерігає, наслідки виконання проекту "Північний потік-2" вийдуть далеко за межі комерції або внутрішніх справ країн ЄС і спричинять економічну і політичну дестабілізацію всієї Європи. Першого березня Україна та міжнародна громадськість стала свідком зухвалого, цинічного тиску на європейських споживачів з боку "Газпрому", який раптово, без попередження відмовився постачати газ на внутрішній ринок України, ігноруючи свої контрактні зобов'язання. Це протизаконне рішення завдало істотних економічних збитків українській компанії "Нафтогаз". Створила реальний ризик і дестабілізацію енергетики України та загрозу припинення транзиту до Європейського Союзу в період сильних морозів. Європа повинна зробити правильні висновки з цієї ситуації. І український парламент повинен донести до Європи чітке повідомлення. Необхідна цілковита і незворотна заборона на побудовугазогону "Nord Stream-2". Це газовий зашморгу для Європи, попереджу наших європейських партнерів. Україна позбулася цього газового зашморгу, починаючи з 14-го року, коли було прийняте рішення урядом Арсенія Яценюка позиватися до "Газпрому", до країни-агресора, через несправедливі контракти. Ми виграли ці позови і заощадили Україні 60 мільярдів доларів. Шановні європейці, не лізьте самі в газову петлю. У Постанови, яку зареєстрував "Народний фронт", № 8111, йдеться, що відповідно до статті 274 Угоди про Асоціацію між Україною та ЄС та пункту 6 Договору про заснування Енергетичного співтовариства нам треба провести консультації між Україною та Єврокомісією щодо недопущення побудови газопроводу "Північний потік-2". Звертаємося до Президента України, до уряду України невідкладно розпочати консультації з нашими європейськими партнерами. Ми також звертаємося до вас, пане Голово, дати доручення профільному комітету невідкладно розглянути цю постанову, щоб ми вже завтра могли винести її в зал на голосування. Дякую.

