Relevant speeches for theme war_UA and topic 0

Шановні колеги, шкода, безумовно, що немає Прем'єр-міністра, уряду, як завжди, коли доповідається бюджет і коли він приймається. Це була завжди парламентська практика. Тому що, коли приймали в цьому залі бюджет, він ніколи не проходив формально. Він ніколи не проходив без суттєвих обговорень і змін. Мені шкода, що немає зараз уряду і Прем'єр-міністра. Те, що я зараз буду говорити по цьому бюджету, не сприймайте ні в якому випадку як критику по відношенню до міністра фінансів або до міністерства в цілому. Тому що насправді в такий важкий час, як сьогодні, нам потрібно було виробляти на рівні вищого керівництва держави підходи до концепції, як взагалі формувати бюджет України під час війни. Те, що робить Міністерство фінансів, вони просто роблять технічну роботу і виконують речі, які є, ну, скажемо, рядовими. Але бюджет на цей рік і на наступний рядовим чином формувати неможливо. Я зараз скажу вам декілька речей, які, мені здається, просто трошечки примусять вас замислитися над цим. Просто зважте. Доходи бюджету на наступний рік – це 1 трильйон 280 мільярдів. Але повернення і обслуговування внутрішнього і зовнішнього боргу складає 741 мільярд. Якщо ви порахуєте, це майже 60 відсотків доходів державного бюджету на наступний рік. Ви собі не уявляєте, що це таке. Це означає, що боргова неправильна політика насправді сожрала весь бюджет, який має Україна. Ви розумієте, що таке 741 мільярд? При правильному поводженні з боргами ми могли би з вами не просто проіндексувати пенсії, заробітні плати, дати більше реально на оборону і безпеку, дати реальні гроші для того, щоб відновлювати зруйноване житло людям. Ми багато чого могли би зробити, але ми цього не зробили, тому що те, що відбувається, виглядає наступним чином. От зараз я прошу вашу особливу увагу. Із 741 мільярда гривень боргу левова частка абсолютно складає внутрішній борг України. Що таке внутрішній борг? Це емісія Національного банку України, яка потрапляє в державний бюджет. Це колосальні фінансові ресурси. Це приблизно, щоб ви розуміли, тільки по відсотках, які сплачує державний бюджет, по емісії Національного банку – це приблизно 300 мільярдів гривень. Знаєте, під який відсоток віддається емісія Національного банку державному бюджету? Хто-небудь з вас знає? 25 відсотків річних, 300 мільярдів гривень. Мені просто цікаво, хто-небудь опікується цими цифрами? А знаєте, що мені відповіли? Сказали, та нічого страшного, ці ж гроші, які йдуть на оплату цих відсотків по ОВДП, це внутрішній борг, це емісія, вони потім повертаються з Національного банку у вигляді доходів бюджету, це по суті доходи Національного банку. А тепер увага, якщо сплачувати ми будемо приблизно 300 мільярдів гривень відсотків, а це 25 відсотків річних за емісією, то Національний банк по бюджету, який нам надали, поверне тільки 19,3 мільярда. У мене просте запитання, це арифметика. Куди в Національному банку, який зобов'язаний всі гроші повернути назад в бюджет, весь доход Національного банку за вычетом їх заробітної плати, якихось втрат, чому 300 мільярдів платиться, назад повертається 19,3? Знаєте, куди? Тому що в Національному банку також вибудувана піраміда, вона називається "депозитні сертифікати". Національний банк тепер запозичує гроші і по ним через депозитні сертифікати платить скажені складні відсотки, які в річних виходять суми, які я просто не хочу вам називати. Мені просто хочеться знайти відповідь на питання: хто ті комерційні банки, через які скачують в Національному банку, доходи Національного банку, отримані від 25 відсотків річних по емісії. Мені хто-небудь пояснить це? Я це говорю тому, що я досконало знаю фінанси як бюджету, так і Національного банку. І те, що я вам говорю, це не просто корупція, це по суті сьогодні в бюджеті і в Національному банку вибудуваний насос, який відкачує ті гроші, які мусили йти на оборону, на соціальний захист і так далі. Як з цим поводитися? Треба взяти досвід 1999 року, коли була досить складна ситуація, і тоді зробили дуже просту річ: на вісім років заморозили оцю ракову пухлину, це ракова пухлина, повірте мені, це піраміда фінансова, її заморозили, і жодної копійки державний бюджет не платив. А потім на 10 років зробили процедуру, так званий репрофайлінг, це на 10 років розтягнули ці виплати, які були заморожені, і ці виплати зразу поверталися з Національного банку як доходи бюджету. Ось як поводяться державні діячі. А те, що сьогодні 60 відсотків доходної частини бюджету практично перекреслено, забрано у держави під час війни по філігранним фінансовим технологіям, за це хтось мусить відповідати. Але це не все, у нас є ще зовнішні борги. І для мене незрозуміло, коли у нас форс-мажор, чому як мінімум емвеефівські борги, борги Світового банку, чому вони не реструктуризовані або не списані. Але є ще одна частина – це наші євробонди, це те, що запозичено на ринках. Ви знаєте, скільки сьогодні коштує від номіналу вартість наших євробондів на ринках? Хто-небудь з вас володіє цифрою? Приблизно від 16 до 20 відсотків від номіналу. Це означає, що правильна політика була би зараз придбати, в тому числі за запозичені гроші, за 16 відсотків номіналу наші зовнішні борги, у нас їх на минуточку 22,5 мільярда доларів. Але хтось і потім практично не мають цього боргу. Але що сьогодні робиться? Сьогодні скуповують ті, хто знає, як скуповувати на зовнішніх ринках наші євробонди по 16, 17, 18 відсотків від номіналу, а потім пред'являють бюджету по 100 відсотків номіналу, плюс відсотки. Дорогі друзі, я просто, чесно кажучи, в 10 хвилин вміститися про те, як побудувати бюджет під час війни і при цьому зберегти всю дохідну частину і примножити її, не можу зараз читати лікбези. Але я можу сказати, що або хтось і в справі, і в долі, або Прем'єр-міністр просто некомпетентна людина для того, щоб в такий важкий час проходити ці важкі випробовування. Я вам можу сказати, що знайти рішення і закласти в цей бюджет – це тиждень часу і мати додатково 741 мільярд на підтримання країни. От у мене в руках нашими правками альтернативний бюджет, категорично далекий від популізму. Це те, про що я вам розповіла, це те, як мусив би виглядати державний бюджет в цій ситуації. А не зменшення видатків на охорону здоров'я, в той час, коли у нас поранених ви самі знаєте скільки, не зменшення видатків на субсидії для людей по оплаті енергоносіїв, не зменшення видатків на оборону і безпеку, і категорично для діток віком до 6 років – 2 тисячі 272 гривні мінімальний прожитковий рівень. Від цього весь соціальний захист рахується. Що ми з країною робимо? Я хочу вам сказати, що вихід є. І цей вихід професійний, правильний, ефективний, який би дав країні нормально прожити цей час. Я вже не говорю про 74 мільярди на будівництво доріг. Дорогі друзі, в світі ніде не будуються дороги з бюджету. Немає таких країн, щоб приклад привести. Будується на основі будь-яких інших фінансових інструментів, їх безліч. Залучайте в світі безмежні гроші і будуйте дороги. Але під час війни 74 мільярда брати на дороги і мати потім, ви знаєте, від 30 до 40 відсотків відкати – ну, це не по-людськи, не по-державному і непатріотично. Тому, безумовно, ми не будемо тиснути червону кнопку, хочу тут треба порушувати по цьому от бюджету мінімум штук 20 кримінальних справ. Але я хочу вам сказати, що країна зобов'язана в такий тяжкий час мати сильне ефективне професійне управління, а не корупцію і не безглуздя.

Іван Крулько. Від імені Комітету Верховної Ради з питань бюджету хотів би дати наш аналіз. По-перше, виступ і звіт Голови Рахункової палати, який ми чули щойно з цієї трибуни, і дискусії, яка відбулася за наслідками цього звіту, свідчить про те, що є практична необхідність, щоб не тільки на Комітеті Верховної Ради з питань бюджету, але і в сесійній залі відбувалися регулярні звіти з тих чи інших питань Рахункової палат, і народні депутати могли б обговорювати найбільш резонансні випадки, коли ми бачимо порушення або неефективне використання бюджетних коштів. У той же час, якщо кожного року на засіданні Комітету Верховної Ради України з питань бюджету Рахункова палата звітує про свою діяльність, то в цій сесійній залі востаннє такий звіт був у 1998 році. Скільки пройшло часу? Більше 20 років звіту Рахункової не було. Тому я сподіваюся, що ця практика, яку ми сьогодні започатковуємо, вона буде продовжена, і кожного року звіт за минулий рік ми будемо чути Рахункової палати. 28 травня на Комітеті з питань бюджету Голова Рахункової палати Валерій Васильович Пацкан представив звіт, який ми розглянули, і цей звіт поданий до Верховної Ради, розданий кожному народному депутату. Коротка версія звіту, і також є повна версія звіту з усіма заходами зовнішнього фінансового контролю. Насамперед хотів би нагадати, що влітку 2015 року Верховна Рада України прийняла новий, прогресивний Закон "Про Рахункову палату". І саме відповідно до цього закону, який, до речі, був визнаний як один з найкращих реформаторських законів, які були прийняті цим складом парламенту, був проведений конкурс на обрання членів Рахункової палати. Нам довелось двічі цей конкурс проводити, і тільки з другої спроби в 2018 році, в минулому році, ми сформували новий склад Рахункової палати. І фактично 2018 рік став роком оновлення і початком реформування Рахункової палати. Порівняно з попередніми роками ми можемо відзначити, і це комітет відзначив у своєму висновку, значне покращення в діяльності Рахункової палати. Зокрема, з минулого року Рахункова палата почала регулярно надсилати у повному обсязі рішення і звіти за результатами проведених аудитів і інших контрольних заходів. Покращилася якість таких звітів, вони стали більш інформативними і структурними, а також доступними для громадськості. Згідно з матеріалами звіту Рахункової палати у засобах масової інформації впродовж 2018 року оприлюднено 7 тисяч 740 матеріалів, пов'язаних з діяльністю Рахункової палати або з посиланням на неї, що у 2,8 рази більше, ніж це було в 2017-му або 2016-му роках. На веб-сайті Рахункової палати розміщено 1 тисячу 786 офіційних повідомлень, рішень, звітів, і інших матеріалів, в тому числі міжнародну інформацію, що на 41 відсоток більше, ніж це було в 2017 році. При цьому враховано рекомендацію комітету, надану за результатами звіту Рахункової палати за 2017 рік, щодо необхідності розміщення на офіційному веб-сайті звітів за результатами заходів державного зовнішнього фінансового контролю (аудиту) і прийнятих за результатами їх обговорень рішень Рахункової палати, крім інформації з обмеженим доступом, звичайно. Зазначене свідчить про суттєве поліпшення відкритості Рахункової палати, доступності інформації про її діяльність для громадськості та засобів масової інформації. Для подальшого покращення обізнаності громадськості і народних депутатів щодо діяльності Рахункової палати залишається актуальною рекомендація комітету щодо запровадження у Верховній Раді постійних брифінгів Рахункової палати щодо резонансних результатів проведених нею аудитів та інших заходів контролю. Я хотів би дуже чітко сказати, що саме публічна діяльність Рахункової палати - це є основною зброєю Рахункової плати, і саме така публічність буде значно підвищувати реакцію правоохоронних органів: Генеральної прокуратури, НАБУ, САПУ - на ті заходи контролю, які здійснені, і на ті рішення, які прийняті Рахунковою палатою. На прикладі діяльності бюджетного комітету Верховної Ради варто зазначити, що голова та інші члени Рахункової палати беруть участь у засіданнях комітету, підкомітетах, робочих групах, на яких висловлюють експертну оцінку стосовно оцих питань, які розглядає бюджетний комітет. Рахункова палата стала відкритішою, і ми це, дійсно, можемо констатувати на тих прикладах, про які вже зазначалося з цієї трибуни: започатковано тісну взаємодію Рахункової плати з правоохоронними органами, підписано меморандуми про співпрацю і обмін інформацією. У 2018 році за 23 повідомленнями Рахункової плати щодо контрольних заходів розпочато 21 кримінальне провадження. Навіть цей звіт Рахункової палати, який ми зараз з вами заслуховуємо, виглядає краще структурованим і більш привабливим, і зрозумілим. Згідно з рекомендацією комітету у 2018 році за сприяння Німецького товариства міжнародного співробітництва GIZ вперше проведено незалежну функціональну оцінку діяльності Рахункової палати, яку здійснювали експерти з Національного аудиторського офісу Великої Британії. За інформацією Рахункової палати, на початку 2019 року ще тривала робота з узгодження остаточної редакції звіту про таку функціональну оцінку. У звіті зазначено про її проведення, однак не наведено інформації щодо результатів зазначеної оцінки. Втім, згідно з частиною першою статті 30 закону щорічний звіт про діяльність Рахункової палати має містити інформацію щодо результатів зовнішнього оцінювання діяльності Рахункової палати у разі здійснення таких заходів. Тому ми, дійсно, чекаємо, що ми побачимо також і результати такого звіту стосовно функціональної оцінки, яку робив офіс, аудиторський офіс Великої Британії. Парламент, зі свого боку, всіляко сприяє розбудові і зміцнює незалежність Рахункової палати. Так, наприкінці 2018 року за ініціативи Рахункової палати і підтримки бюджетного комітету законодавчо посилено соціальні гарантії діяльності членів Рахункової палати, а також працівників Рахункової палати. Розширено повноваження Рахункової палати в частині аудиту за надходженням і використанням коштів місцевих бюджетів. Також у Верховній Раді за пропозицією Асоціації українських правників було проведено круглий стіл на тему: "Парламентський контроль у сфері публічних фінансів", в рамках якого відмічено важливість вдосконалення на законодавчому рівні системи контролю у сфері публічних фінансів та подальше впровадження міжнародних стандартів фінансового контролю в Україні. Разом з тим, для належного кадрового укомплектування Рахункової палати (це наш обов'язок, Верховної Ради, – затвердити граничну чисельність апарату Рахункової палати) бюджетний комітет запропонував відповідний проект постанови за номером 8595 ще в липні минулого року. І наш обов'язок – ще в цьому скликанні Верховної Ради все-так розглянути цей проект постанови і затвердити граничну чисельність апарату Рахункової палати. У минулому році за результатами розгляду звіту Рахункової палати за 2017 рік Комітет з питань бюджету надав Рахунковій палаті рекомендації для покращання роботи, які нею опрацьовані та переважно враховані. За результатами звіту за 2018 рік бюджетним комітетом у своєму висновку окреслено ряд питань, які потребують подальшої уваги Рахункової палати з метою підвищення її ефективності, при цьому частина з них також згадана Рахунковою палатою у звіті як основні виклики і пріоритети діяльності на найближчу перспективу. Як наслідок, комітет надав Рахунковій палаті відповідні рекомендації, серед яких: прискорити затвердження загальної концепції розвитку Рахункової палати, тим більше, що є вже результати – вперше проведення міжнародними експертами в минулому році незалежної функціональної оцінка діяльності цього державного органу. Активізувати роботу щодо імплементації міжнародних стандартів та методик державного фінансового контролю в діяльність Рахункової палати з наступним поступовим здійсненням нею фінансових аудитів усіх головних розпорядників коштів державного бюджету. Затвердити методичні рекомендації з проведення зовнішнього фінансового аудиту щодо надходження і використання коштів місцевих бюджетів. Розглянути можливість здійснення зовнішнього контролю у сфері казначейського обслуговування коштів державного бюджету. Загалом, розглянувши даний звіт, Комітет з питань бюджету ухвалив рішення, яке наведене в розданому проекті кожному народному депутату: звіт Рахункової палати взяти до відома. А також Комітетом з.

Шановні колеги, чи не здається вам дуже символічним, що ми трішки більше як рік також розглядали зміни до державного бюджету і ви дуже скептично відносилися до пропозицій "Європейської солідарності" щодо збільшення фінансування нашої армії, щодо збільшення видатків розпорядника такого, як Міністерство оборони. Ми тоді з вами не знайшли порозуміння, а вже мали б знаходити його. Тоді багатьом здалося, що війна десь далеко, і деякі тут били себе в груди, і говорили, що у нас армія достатньо профінансована. А коли сталася, розпочалася широкомасштабна війна, то, виявилося, що знову все лягло на плечі волонтерів. Тому сьогодні всі наші поправки, вони в ракурсі нашого проекту Закону 9006 за авторством Петра Олексійовича, нашим, більшості колег з "Європейської солідарності", які пропонують вчергове 54 мільярди гривень з абсолютно прозорим джерелом фінансування спрямувати на розвиток, на спеціальну програму, бюджетну програму, розвиток, закупівля, модернізація та ремонт озброєння військової техніки, засобів та обладнання. Якби ви уважно подивилися, і я думаю, що зараз вже в процесі переговорів і з бюджетним комітетом, і з монобільшістю ми говоримо про те, що ми спільно повернемося до проекту 9006. Тому що, справді, у нас є зараз резерви, з'явилися резерви, за які ви дуже билися при прийнятті бюджету на 2023 рік. Я маю на увазі і дорожній фонд, формування дорожнього фонду, і надлишкові кошти по багатьом розпорядникам, про які я говорила при прийнятті бюджету, але ви не дослухалися до них. Це все ті джерела, які сьогодні, особливо важливо в цей день, ми мали би спрямувати виключно і почати з цього розмову, не про якісь там питання, а про те, як ми улагодимо ситуацію з відміною доплат 30 тисяч, спеціальних доплат. От тут мала би бути зараз дискусія про те, що треба зробити, а потім всі інші питання. Якщо ми вийдемо сьогодні з зали і скажемо, що розглядали зміни до бюджету, але для вас, шановні воїні, оскільки, по-чесному, це не ми приймали постанову про доплату і 30, і 100 тисяч, не ми приймали зміни до цієї постанови, але всі на фронті вважають, що винні в зміні доплат народні депутати. Це вони нас не поважають і вони вважають, що ми найбільше робимо зараз зло для них. Оскільки наші військові отримають першу виплату з урахуванням змін, тобто значного зменшення для них тільки в березні, у нас є, колеги, ще можливість, і тому ми зараз поступаємося деякими поправками. Сподіваємося, що разом з владою ми опрацюємо зміни або наш проект Закону 9006, або проект закону від влади, або спільний для того, щоб терміново врегулювати виплати військовим. Тому ми, говорячи про додаткові кошти, 54 мільярди, дбаємо про те, щоби залишилося в повному обсязі те фінансування, яке вами було передбачено. Я хотіла, щоб колеги зараз чесно всі відповіли на питання. Ми ж передбачили в бюджеті доплати для всіх по тій же процедурі, що була до змін. Чому ви зараз без обговорення цієї проблеми починаєте відкушувати кошти на інші програми, які не пов'язані з обороною? Шановні колеги, я розумію, що і зерновий коридор потрібен, і інші питання нагальні потрібні, там відповідальність за кредити, які взяті під державні гарантії. Але в першу чергу невже ми знову заснули, як дехто сказав, у мирній країні? Да у нас війна продовжується, і вона не зупинялася ні на один день із цих страшних років, починаючи з 2014 року. Як ми можемо зараз, не вирішивши це глобально питання, приймати зміни до бюджету? Я насправді, якби я була у владі, ми би зараз мали б перерватися, внести відповідні зміни, що стосуються виплат військовим, в любому випадку, раз монобільшість хоче вирішити це самостійно питання, давайте ми вам просто допоможемо вирішувати це питання. Або все ж таки повернутися до нашого проекту 9006. Тому я наполягаю, звертаюся до голови комітету, будь ласка, на найближчих можливих зустрічах давайте обговоримо врегулювання питання. Я хочу, щоб те, що сказав пан Голова Верховної Ради, що ми зберемося для спільного вирішення питання, відбулося терміново. Можливо, ми ще встигнемо, щоб наші військові не отримали цей перший місяць і не було того розчарування, яке точно буде. Воно буде вже не тільки у прояві неповаги до нас, а ще і в тому, що вони залишать просто, не дай боже, виконання своїх обов'язків. І нам тоді точно не вдасться збиратися в цій залі і обговорювати "хотєлки" про дороги, про ще якісь інші побажання, на фінансування відновлення житла там за рахунок різних пропозицій зовсім непрозорих. Я вважаю, що це є першочерговим завдання для нас зараз розібратися з бюджетом і спрямувати всі-всі резерви для того, щоби, враховуючи ситуацію, ми змогли забезпечити всі найближчі місяці виплати військовим. Тому я прошу поставити на врахування поправку 403, яка якраз говорить про зарахування 51 мільярда 135 мільйонів 771 тисячі по ось цій окремій програмі на Міністерство оборони. Це дозволить нам зробити перший крок. Я точно знаю, що цифри. обсяги фінансування виплат зараз, вони величезні, ми не будемо їх озвучувати. Але це перші кошти, перші резерви, які безболісно можна відщепити і направити для Міністерства оборони. І, якщо розбиратися, виходячи зі бюджетної політики і бюджетної грамотності, то ми точно можемо з вами зараз визначити зменшення видатків на споживання спеціального фонду за програмою "Розвиток мережі і утримання автомобільних доріг", у нас є всі підстави для цього. Ми знаємо, що зараз за підтримки Світового банку Україна отримає 535 мільйонів доларів США якраз грантової допомоги для ремонту та відновлення транспортної мережі. Тому, колеги, говорити про те, що дороги будувати потрібно, у нас будуть джерела. Але вони будуть контролюватися Світовим банком, по ним буде особлива звітність і не вдасться так використовувати нецільовим, власне, способом, як це робилося попередні роки. Тому, мені здається, що це надійне джерело, надійніше джерело чим ми зараз маємо в бюджеті. Тому 75 відсотків з цієї програми можемо забрати для Міністерства оборони. З наступної програми "Розвиток мережі та утримання автомобільних доріг загального користування державного значення" – теж 75 відсотків. І, звісно, у нас є спеціальний фонд за бюджетною програмою "Виконання боргових зобов'язань за запозиченнями, залученими державою під державні гарантії на розвиток мережі автомобільних доріг". Тут взагалі 18 мільярдів 517 мільйонів вільних коштів, оскільки сам пан Шмигаль написав про те, що наші кредитори, кредитори наших позичальників відстрочили повернення заборгованості до кінця 2023 року з можливістю пролонгації відстрочення ще на один рік. Тому це точно вільний ресурс. І якщо ви зараз його заберете на інші напрямки видатків, я вважаю, що це буде злочином і безвідповідальним вчинком нас, народних депутатів. Прошу поставити на голосування. І прошу комітет дати відповідь, коли і як ми повернемося до розгляду чи 9006, чи вашої ініціативи щодо збереження і 30 тисяч гривень, і спрямування всіх резервів на Міністерство оборони. Дякую.

