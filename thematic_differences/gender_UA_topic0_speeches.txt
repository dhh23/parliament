Relevant speeches for theme gender_UA and topic 0

Шановний головуючий! Шановні колеги! Я продовжу знайомити вас з переліком законопроектів, які сьогодні будуть після того, як будуть прийняті і стануть як закони, вони будуть реформувати повністю пенітенціарну службу, кримінально-виконавчу систему. Я хочу нагадати, що авторами цього законопроекту є всі члени Комітету з питань законодавчого забезпечення правоохоронної діяльності. І зараз вашій увазі законопроект номер 2252, який передбачає внесення змін до статей Кримінально-виконавчого кодексу, я не буду їх перелічувати. Скажу, що цими статтями запроваджується визначення єдиного термінологічного стилю щодо підстав переведення засуджених до дільниць посиленого контролю. Також тут цим законопроектом врегульовується питання відбування засудженим всього строку покарання в одній виправній чи виховній колонії. І третє – це закріплення додаткових гарантій процедури застосування примусового лікування засуджених до позбавлення волі. Додаткові гарантії захисту прав засуджених жінок та жінок, які мають при собі дітей, а також неповнолітніх. Спрощення процедури пенсійного забезпечення засуджених до позбавлення волі. Цей законопроект, як сказав Юрій Романович, дійсно, він аналізувався експертами Ради Європи і підтриманий ними в повному обсязі як проект, який відповідає всім міжнародним стандартам. Комітет рекомендує прийняти цей законопроект за основу. Наступний законопроект номер 2253а. Цей законопроект уточнює положення, що містяться у частині першій статті 93 Кримінально-виконавчого кодексу України, і набрало чинності з травня 2014 року для того, щоб засуджений міг вибирати, де відбувати покарання, в установі відповідного рівня безпеки, яка є найближчою до місця його проживання, до засудження, чи до місця постійного проживання його родичів. Тобто це так гуманізація, і, дійсно, це європейський стандарт. Сьогодні засуджений такої можливості обирати право там, де він буде перебувати, не має. На сьогоднішній день зазначеним вище положенням не визначено, чи відноситься така альтернатива до вибору засудженого чи органів державної пенітенціарної служби. Незрозуміло. Як правило, це призначається представниками державної. визначається керівниками Державної пенітенціарної служби. Цей законопроект теж повністю підтриманий в повному обсязі експертами Ради Європи. І хочу сказати, що ним чітко визначено, що засуджені до позбавлення волі повинні утримуватись, ще раз скажу, у найближчій установі виконання покарань відповідного рівня безпеки до місця його проживання або, за бажанням засудженого, до місця постійного проживання його родичів. Комітет пропонує Верховній Раді України прийняти його за основу під час розгляду в першому читанні. Наступний законопроект – номер 2254а. Законопроект про внесення змін до деяких законодавчих актів України (щодо гуманізації кримінальної відповідальності жінок). Цим законопроектом передбачено внесення зміни до частини другої статті 64 Кримінального кодексу України, якою пропонується встановити, що поряд з особами, що вчинили злочини у віці до 18 років і до осіб у віці понад 65 років, не застосовується такий вид покарання, як довічне позбавлення волі, і відносно жінок, які вчинили кримінальне правопорушення. Крім цього, проектом передбачено зміни до статей Кримінально-виконавчого кодексу, а також Кримінально-процесуального кодексу. Більше того, на даний час, чинна редакція статті 64 Кримінального кодексу України встановлює заборону застосування цього виду покарання, кримінального покарання, лише до жінок, що були у стані вагітності під час вчинення злочину або на момент постановлення вироку. Отже, державою допускається елемент гендерної нерівності у визначених законом випадках, зважаючи на природні анатомо-фізіологічні відмінності між чоловіком і жінкою та психофізіологічні властивості жінки і їх вразливості у взаємодії з оточуючим світом. Цей законопроект, він теж має європейські стандарти і повністю підтриманий експертами Ради Європи. Прошу його під час розгляду Верховною Радою в першому читанні прийняти за основу. Наступний законопроект – номер 2255а. Це законопроект, який про внесення змін до деяких законодавчих актів України (щодо удосконалення доступу до правосуддя осіб, які утримуються в установах попереднього ув'язнення та виконання покарань). Він передбачає внесення змін до статей Кримінально-процесуального кодексу 537-ї і 539-ї та до статті 5 Закону України "Про судовий збір". Так, з метою спрощення до особо засуджених та взятих під варту осіб до суду змінами до зазначених вище законодавчих актів України передбачається, що справи про оскарження рішень дій чи бездіяльності адміністрації установ виконання покарань та попереднього ув'язнення розглядається районними судами в порядку адміністративного судочинства в межах територіальної юрисдикції, в яких засуджений відбуває покарання чи особа, яка трималася під вартою. Також змінами до статті 539 Кримінально-процесуального кодексу України передбачається, щоб питання про всякого роду сумніви і протиріччя, що виникають при виконанні вироку, які не перераховані у вказаній статті, вирішуються судом за місцем відбування покарання, а не судом, який ухвалив вирок, як це є на сьогоднішній день. Положення проекту теж підтримані експертною Радою Європи і комітет пропонує Верховній Раді під час розгляду в першому читанні прийняти законопроект 2255а за основу. Передостанній законопроект – номер 2291а. Це законопроект про внесення змін до Закону України "Про попереднє ув'язнення" (щодо імплементації окремих стандартів Ради Європи). Він передбачає доповнення Закону України "Про попереднє ув'язнення" новою статтею 13 зі значком 1 "Доступ до глобальної мереж Інтернет особами, взятими під варту". А також внесені зміни до статей 7, 9, 11, 12 та 13 закону з метою наближення законодавства України, що регулює порядок та умови утримання осіб, взятих під варту, до стандартів обмежень прав людини, визначених у актах Європи. Цей законопроект відповідає принципу верховенства права і не суперечить міжнародним стандартам. Я теж, комітет теж, в повному складі пропонує Верховній Раді прийняти його за основу під час розгляду в першому читанні. І останній законопроект, який продовжує реформування кримінально-виконавчої системи, – це проект Закону України про внесення змін до Кримінально-виконавчого кодексу України (номер 2685). Він передбачає внесення змін до 17 статей КВК України. Метою проекту є наближення законодавства України до європейських стандартів. Тобто цим законопроектом сьогодні ми ще не завершуємо реформування пенітенціарної системи, але комітет ухвалив рішення і цей законопроект прийняти за основу під час розгляду в першому читанні. І, як сказав Юрій Романович, дійсно, це той якраз законопроект, який уточнює положення щодо медико-санітарного забезпечення засуджених, порядку листування і телефонних розмов. Дуже важливий законопроект нашого колеги пана Усова. Прошу підтримати. Дякую за увагу.

Доброго дня, шановні громадяни! Чумак Віктор Васильович, 214 виборчий округ, місто Київ. Я теж мажоритарник, теж мажоритарник вже двічі, але я виступаю за скасування, повне скасування мажоритарки. Я можу дуже просто об'яснити на пальцях чому я це роблю, тому що в принципі пропорційна система – це та система, яка структурує політичне суспільство. Це та система, яка виховує ідеологічні партії, це та система, яка дає можливість вибрати людям шлях, концепцію, програму розвитку суспільства. Чому це. чому ми зараз живемо по закону 2011 року? На пальцях пояснюю, Партія регіонів зробила це закон тоді тільки тому, що зрозуміла, що в політичному плані ніколи не виграє виборів і це було зроблено таким чином. В 2012 році Партія регіонів в політичному плані вщент програла набрала 68 голосів, мандатів, але фракція склала 170 депутатів за рахунок мажоритарників, і таким чином просто-на-просто підмінили політичний вибір суспільства. І таким чином суспільство почало розвиватися зовсім в іншому напрямку, і ми маємо наслідки. От наслідки всі.всі негативні наслідки останніх років, всі негативні наслідки щодо пенсій і зарплат, тарифів і таке інше – це наслідки неправильної виборчої системи. Виборча система – це як двері, яка пропускає людей у політику, і якщо ці двері правильно налаштовані, вона дає можливості попадати в політику нормальним, чесним людям, які сюди приходять не зароблять, а в принципі відстоювати інтереси громадян. Тепер щодо закону 1068-2. Це не закон Чумака, Агафонової, Ємця або ще інших народних депутатів. Це закон, який був напрацьований групою народних депутатів під керівництвом народних депутатів і експертів під керівництвом Юрія Богдановича Ключковського ще в 2009, по-моєму, році і був вже на розгляді у Верховній Раді не один раз. Це закон, який має на сьогоднішній день позитивний висновок Венеціанської комісії, проект. Це закон, який має позитивний висновок Бюро прав людини демократичних процедур ОБСЄ, це закон, який має позитивний висновок Парламентської асамблеї Ради Європи. Якщо ви хочете подивитися є така книжечка, яка в принципі розписує всі вади, недоліки і переваги таких законів, це випустило IFES "Виборчі системи з відкритими списками" і таке інше. Вам всім відправлена на електронну пошту от така презентація по цьому закону і ви теж можете подивитися. В чому суть? Суть дуже проста. Суть те, що в принципі цей закон враховує те, що обіцяли всі фракції і коаліції, які входили, щоб виборець, по-перше, впливав на формування виборчого списку партій. Це по-перше. А, по-друге, щоб це була партійна система з відкритими списками, де виборець може впливати на порядок формування списків. Як це робиться? Партія на своєму з'їзді висуває практично два типа списків. Перший – це загальнодержавний список, куди входить. може входити не менше 135 депутатів. Чому? Тому що разом з тим партія формує і 27. 28 (прошу пробачення, разом із закордонним округом) виборчих списків, куди може входити не менше п'яти народних депутатів. п'яти кандидатів. Тобто, таким чином, це не менше 135 депутатів. Разом з тим щодо збереження гендерної квоти, получається таким чином, що в цьому проекті закону передбачено, що в кожній п'ятірці повинно бути не менше двох осіб різної статі, тобто, практично, враховуються всі гендерні вимоги. Вибори будуть проводиться в загальному єдиному. загальнодержавному виборчому окрузі, який буде включати якраз 27 регіональних округів. Право висування закріплено за партіями, самовисування не передбачається. Два типа списків – про це вже я говорив. Передбачається право на утворення виборчих фондів партіями і кандидати, включені до списків. і кандидати, які включені до списків, свої власні виборчі фонди не утворюють. Більше того, як відбувається голосування. Голосування відбувається за спеціальним бюлетенем, за спеціальним трафаретом. Виборець голосує, в трафареті проставляє порядковий номер від партії, і якщо хоче, в регіональному списку він проставляє порядковий номер того чи іншого кандидата. Але це не обов'язково. Якщо він не ставить виборчий номер за партією, такий бюлетень до включення до розрахунку голосів не допускається, він є недійсним. Але якщо не ставить за конкретного кандидата, це нормально, цей голос зараховується за партією. Розподіл голосів відбувається наступним чином: до розподілу голосів включаються тільки ті партії, які в загальнодержавному окрузі набрали 3 відсотки голосів. Всі голоси, які були віддані під час голосування, обраховуються Центральною виборчою комісією і враховується так звана "виборча квота". Вона ділиться на 450 осіб, і це визначається квота на одного народного депутата кількість голосів. Таким чином, ми знаємо, що скільки голосів буде у Чернівецькій, скільки у Хмельницькій, скільки в Івано-Франківській і інших областях. Кількість голосів, які будуть в кожному регіоні залежить від явки виборців. Це може бути і позитивом, і негативом. Тому що, якщо явка в одних виборчих територіях буде достатньо великою, а в інших – низькою, це буде диспропорцією. Але якщо явка буде більш-менш, скажімо так, пропорційна, то це буде абсолютно рівне представництво кількості населення від кожного регіону. Після того, як підраховується кількість голосів виборців по регіональних округах, залишки партій, які не пройшли, які не пройшли до розподілу голосів, знову ж таки обраховується квота, і пропорційно додаються кожною партією, пропорційно додаються кожною партією компенсаційні так звані голоси, кожною партією відповідно до того, скільки голосів вона набрала. Але ці залишки вже розподіляються не між регіональними округами, а між загальнодержавним списком, таким чином, в порядку голосів, які там визначають. Таким чином, практично завжди партії, які набирають 3 відсотки голосів будуть представлені в парламенті своєю партійною верхівкою. Тобто керівництво партій, а це бажано, щоб воно представлено, завжди гарантовано попадає в цей список. Крім того, в законі дуже чітко дається розподіл між агітацією виборчою і інформаційною кампанією. Оце дуже головне, тому що в законі якраз-таки обмежується виборча. передвиборча агітація, але, в принципі, передбачається спеціальна форма такої агітації, як теле-, радіодебати. Це саме те, що потрібно. Ми не повинні бачити відеоролики, де там перемагає красивіший, або розумнішим, або ще якийсь там, красивіший закат, ніж красивіший захід. А ми повинні почути нормальних кандидатів, які будуть дебатувати в присутності своїх виборців. Шановні друзі, я абсолютно розумію, що ідеальних систем не буває. Кожна система має свої вади, має свої переваги. Це абсолютно точно. Саме в цій системі - я хочу звернутися до мажоритарників, я двічі мажоритарник, - активний мажоритарник в цій системі має величезну перевагу, активного мажоритарника вже знають на своїх територіях. Активний мажоритарник вже може навіть не боятися про те, про те, що він, що він буде, в принципі, помічений. В цьому законі абсолютно чітко зрозуміло: не треба ходити на телевізор, не треба ховатися в середині списку. В цьому законі дається можливість працювати з людьми. І партії самі будуть зацікавлені про те, щоб голосували за тих людей, які популярні, цим самим підтримуючи внутріпартійну конкуренцію. Шановні друзі, країна знаходиться в стагнації. І ми бігаємо от за таким зачарованим колом тільки тому, що ми не даємо можливості оновлювати політичні еліти, тільки тому, що ми не даємо можливості зайти сюди абсолютно іншим людям з іншими цінностями, програмами, ідеями, з іншою головою. Давайте дамо шлях і можливості це зробити, давайте дамо можливості в принципі змінити всю політичну систему. Ця система, яка неконкурентна, ця система, яка базується на підкупі, на гречці і на всьому остальному, вона просто-напросто знищує країну. В нас шанс – шанс з вами зробити це неможливим. Давайте цим шансом скористуємося. Я вам дякую.

Шановні колеги, шановний пане Голово, шановні депутати! За дорученням Верховної Ради України від 18 червня 2015 року Комітет з правової політики та правосуддя розглянув на своїх трьох засіданнях, які відбувалися відповідно 1-го, 2 липня і сьогодні, 14 липня, всі зауваження і пропозиції, що надійшли від суб'єктів права законодавчої ініціативи до проекту Закону про місцеві вибори за реєстраційним номером 2831-3, поданого народним депутатом України Денисенком та іншими та прийнятого за основу українським парламентом. За результатами розгляду пропозицій та поправок, яких було подано 1 тисячу 548 від 65-ти народних депутатів України, а саме депутати виступили суб'єктами права законодавчої ініціативи, комітет прийняв рішення при підготовці проекту закону до другого читання врахувати в його тексті такі концептуальні ідеї і пропозиції, висловлені народними депутатами України. Я зараз хотів би визначити під стенограму ті пропозиції, про які йдеться. Встановлення законом кількості депутатів місцевих рад, в залежності від кількості виборців відповідно адмістративно-територіальній одиниці, при цьому випадку, що визначена кількість депутатів районної ради буде меншою, ніж кількість сільських, селищних, міських, міст районного значення, рад на території відповідного району, склад районної ради дорівнюватиме цій кількості рад. Кількість територіальних виборчих округів в багатомандатному окрузі має дорівнювати загальному складу відповідної ради. Політична партія приймає рішення про участь її місцевих організацій, місцевих виборах. Зазначені рішення є обов'язковими для місцевих організацій партій, зокрема відповідні рішення додаються місцевими організаціями до документів при реєстрації кандидатів і в інших випадках. Погодження центральним керівним органом партій, рішень місцевих організацій партій про висування кандидатів на місцевих виборах. Закріплення кандидатів в депутати, висунених місцевими організаціями партій в багатомандатному окрузі за територіально виборчими округами. Закріплення за територіальними виборчими округами не більше 1 кандидата депутати. Обов'язкове включення від місцевих організацій політичних партій про утворення депутатських фракцій, яких оголошено на першій сесії Верховної Ради України поточного скликання, до складу територіально виборчої комісії по дві кандидатури, а до складу дільничної виборчої комісії по одній кандидатурі. Визначені черговості кандидатів у депутати у виборчому списку місцевої організації партії за результатами голосування в порядку зменшення відсотку голосів виборців, поданих за відповідної місцевої організації по відношенню до кількості виборців, які проголосували за всі організації партій у відповідному територіальному виборчому окрузі. Формування на паритетних засадах нового складу дільничних виборчих комісій у разі проведення повторного голосування на виборах міських голів за поданням кандидатів, які будуть включені до виборчого бюлетеня для повторного голосування. Узгодження термінології проекту Закону з положеннями Закону України "Про добровільне об'єднання територіальних громад". Засвідчення документів місцевих організацій партій печаткою цієї місцевої організації, або печаткою організації партії вищого рівня. Узгодження положень проекту Закону з нормами Закону України "Про засудження комуністичного та націонал-соціалістичного, нациського тоталітарних режимів в Україні та заборону пропаганди їхньої символіки". Скріплення подання, які вносить до Центральної виборчої комісії кандидатур до складу ТВК, також печаткою політичної партії. Це різні просто речі. Запровадження умов гендерного збалансованого представництва на виборних посадах шляхом доповнення проекту закону положенням про внесення змін до Закону "Про політичні партії в Україні", в частині встановлення квот, що визначають мінімальний рівень представництва жінок і чоловіків у виборчому списку кандидатів у депутати на місцевих виборах. З метою забезпечення реалізації запропонованих проектом закону гарантій відкритості виборчого процесу місцевих виборів, зокрема наділення Центральної виборчої комісії повноваженнями щодо вдосконалення та оприлюднення інформації щодо зареєстрованих кандидатах на місцевих виборах, прийняття рішень територіальними виборчими комісіями про скасування реєстрації кандидатів відомостей про підсумки голосування та результатів виборів, передбачено визначити порядок передачі зазначених відомостей територіальними виборчими комісіями Центральній виборчій комісії через органи ведення державного реєстру виборців. Зважаючи на великі обсяги інформації про зареєстрованих кандидатів до всіх органів місцевого самоврядування та неможливості належного оброблення, пропонується передбачити передавання до Центральної виборчої комісії відомостей про реєстрацію кандидатів в багатомандатних округах включених до виборчих списків місцевих організацій кандидатів на посади міських голів та підсумки голосування відповідних виборів. При цьому передбачається інформування Центральної виборчої комісії про результати до всіх органів місцевого самоврядування на своєму Веб-сайті. Встановлено, що відомості, що передаються до Центральної виборчої комісії через інформаційні системи, засоби електронного зв'язку і інформацію, що немає юридичного значення. З метою забезпечення належної реалізації повноважень ЦВК щодо формування складу обласних, районних, крім Автономної Республіки Крим, міських, міст обласного значення, міст Києва і Севастополя, районних в містах і Севастополі, територіальних виборчих комісій, а також відповідних територіальних виборчих комісій нижчого рівня, збільшено строк формування відповідних комісій з одночасним збереженням строку початку висування та реєстрації кандидатів. Просто ЦВК попросило не 3 дні, а 5 днів для того, щоб вони могли сформувати всі ТВК по України, а це більше ніж тисячу ТВК. Я думаю, що така роду пропозиція обов'язково повинна бути підтримана. Вдосконалено процедуру утворення одномандатних територіальних виборчих округів. Зокрема, конкретизовано порядок визначення Центральної виборчої комісії в кількості одномандатних територіальних виборчих округів, які мають бути утворені відповідними територіальними виборчими комісіями. У зв'язку з збільшенням строків формування окремих територіальних виборчих комісій гармонізовано строки утворення одномандатних територіальних виборчих округів. Передбачено, що при утворенні територіальних виборчих округів на виборах обласних рад слід враховувати, що в складі обласної ради кількісне представництво від міста, району не може перевищувати 20 відсотків від загального складу відповідної ради. Удосконалено процедуру утворення і формування виборчих комісій та дострокового припинення їх повноважень окремих членів виборчих комісій. А саме визначено, що рішення про відхилення кандидатур до складу виборчої комісії не приймається, враховуючи стислі строки. Разом з тим, запроваджено механізми повідомлення члену виборчої комісії, який має достроково припинити свої повноваження, місцеву організацію партії, за поданням якої включено до складу комісії. Встановлено пріоритетне право суб'єкта внесення кандидатур до складу ТВК виборчої комісії будь-якої на заміну члена виборчої комісії при наявності інших підстав дострокового припинення повноважень зазначеного члена комісії. Мова йде про те, що якщо член комісії не хоче працювати або є підстави дострокового припиняти його повноваження, щоб політична партія могла автоматично відповідно внести подання на заміну і не втрачати представництво в складі цієї ТВК. Якщо такі подання до комісії вищого рівня, яка сформувала відповідну комісію, надходять одночасно, пріоритетне право для розгляду має саме подання партії про заміну члена комісії, а не припинення повноважень. І відповідно вакантна посада від політичної партії. Виключена необхідність повідомлення суб'єктів внесення кандидатур до складу виборчої комісії про дострокове припинення повноважень члена комісії з підстав, що ініційовані суб'єктом внесення відповідної кандидатури. В зв'язку з таким механізмом просто такий механізм інший не має сенсу. Удосконалений механізм реалізації здійснення права голосу виборцями, включеними до списків виборців на спеціальних виборчих дільницях, виходячи із зареєстрованого місця проживання. Мова йде про те, що на спеціалізованих дільницях надалі на місцевих виборах будуть мати право голосу тільки ті виборці, які належать до відповідного територіальному виборчого округу, а не будь-які виборці з України, щоб відповідно не впливати на результати виборів у відповідному територіальному виборчому окрузі. Запроваджено механізм інформування центральними органами виконавчої влади, що реалізує державну політику у сфері реєстрації і легалізації об'єднань громадян не пізніше як за 60 днів до дня голосування Центральної виборчої комісії щодо. повідомляти ЦВК щодо зареєстрованих місцевих організацій і партій із зазначенням керівників таких партій місцевих організацій, а також дат реєстрацій відповідних партій і зміни назв ними. Вдосконалено положення законопроекту щодо грошової застави. Зокрема, встановлено, що розмір грошової застави визначається не пізніше як за 57 днів до дня голосування на підставі відомостей державного реєстру виборців станом на перше число місяця призначення чергових, позачергових або перших місцевих виборів окремо для кандидата на посаду міського голови та для виборчого списку кандидатів у багатомандатному окрузі. Щоб не було двочитань, бо багато хто почитав, що йде мова про те, що партія повинна внести заставу і відповідно до тієї кількості зареєстрованих нею за територіальними округами кандидатів. Ні, вона повинна один раз як партія під час реєстрації вносити заставу на відповідний рахунок територіальної виборчої комісії. Встановлено, що інформація з поданою кандидатурою про його реєстрацію і декларація оприлюднюються територіальною виборчою комісією у встановлений нею спосіб, для того щоб виборці могли дізнатися про цю інформацію. Враховуючи вимогу Закону України "Про місцеве самоврядування України" щодо повноважень місцевої ради встановлено, що в разі, якщо після закінчення строку реєстрації кандидатів залишився один виборчий список місцевої організації, який містить кандидатів у депутати відповідної ради у кількості менше ніж дві третини її складу, або якщо за результатами виборів обрано менше двох третин складу ради і відповідні вибори визнаються такими, що не відбулися. У зв'язку з існуванням обмеження щодо неможливості реєстрації представником уповноваженої особи місцевої організації партії і довіреною особою, і кандидата особи, яка має судимість за вчинення тяжкого або особливо тяжкого злочину, злочину проти виборчих прав чи корупційного злочину, що не погашено або не знято, перелік інформації, яка подається до територіальної виборчої комісії для реєстрації відповідних осіб доповнюється зазначеними відомостями відповідно до чинного законодавства. Встановлено право представника місцевої організації і партії ознайомлювати з документами, на підставі яких приймалось рішення у виборчій комісії, виключення обов'язку відповідних комісій забезпечити надання відповідних копій. Встановлено, що кошти на.

