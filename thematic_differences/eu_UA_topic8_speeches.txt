Relevant speeches for theme eu_UA and topic 8

Віктор Галасюк, Радикальна партія Олега Ляшка. Шановні українці, чим ближче до виборів, тим більше ви почуєте солодкі обіцянки влади, що знову буде життя "по-новому", знову будуть якісь покращення, а на практиці ми з вами бачимо зовсім інші результати. Тому я закликаю вас не вірити в ці солодкі обіцянки, а дивитися на реальні дії політичних сил, які сьогодні знаходяться у парламенті: що зробили реально, а не що обіцяють. Нещодавно відбувся звітний з'їзд Радикальної партії, на якому Олег Ляшко представив ті реальні результати, які вдалося досягнути команді Радикальної партії всупереч супротиву владі, всупереч тим руйнівним порадам Міжнародного валютного фонду і іншим негативним факторам. Я сьогодні перелічу те, що нам вдалося вигризти в економічній політиці. Перше. Мораторій на експорт лісу-кругляка з України. Цей історичний закон лише за перший рік дії дозволив не лише зберегти українські ліси, а додатково отримати до бюджету півмільярда гривень, збільшив інвестиції в галузь більш ніж у два рази, збільшив експорт більш ніж на 4 мільярди гривень, причому експорт не сировини, а готової продукції, і це тисячі робочих місць для українців згідною заробітної платнею по всій країні. Друге. Наш Закон металургійний про підвищення мита на вивіз металобрухту. Через цей закон ця важлива сировина залишається в Україні, йде на українські металургійні заводи, через це ми зберегли понад 30 тисяч робочих місць українських металургів по всій країні, понад півтора мільярда доларів США валютної виручки не дали вкрасти в економіку інших країн, це дозволяє стримувати курс гривні. Якщо б цього не було, то страшно казати, який курс сьогодні був би в обмінниках. Третє. Замороження індексації земельного податку для промисловості саме нашою з Олегом Ляшком правкою до Податкового кодексу. Ми захистили українську промисловість від автоматичного підвищення земельного податку на рівень інфляції – це те, що хотів зробити уряд. Цією правкою ми врятували тисячі українських промислових підприємств від банкрутства. Четверте. Зменшення єдиного соціального внеску з 37 відсотків до 22-х, це зниження навантаження на фонд оплати заробітної платні. В результаті були вивільнені десятки мільярдів гривень коштів обігових підприємств, які були спрямовані на підвищення заробітної платні українцям і на модернізацію цих виробництв. П'яте. Збільшення мінімальної заробітної платні вдвічі. Ви згадайте, скільки команда Радикальної партії за це боролася. Нам казали: це нереально, це популізм, цього ніколи не буде. І коли ми, в кінці кінців, переконали уряд, це дозволило понад 4 мільйонам українців отримати збільшення заробітної платні вдвічі, бо вони жили на мінімалку, і це дозволило перерахувати, індексацію зробити п'яти мільйонам пенсіонерам пенсій, оце є надзвичайно важливо. Шосте. Мораторій на перевірки підприємців. Саме за нашою ініціативою був запроваджений цей закон, який дозволив скоротити перевірки підприємців, вдумайтесь, в 6 разів, в 6 разів зменшили регуляторний корупційний тиск на українських підприємців. Сьоме. Масштабна енергомодернізація. Законодавство, яке команда Радикальної партії ініціювала ще в 14-му році, сьогодні вже прийнято парламентом, працює і через нього здійснюється утеплення, заміна вікон, дверей, котлів. Понад 70 тисяч бюджетних установ в Україні – дитячі садочки, університети, школи лікарні, величезна економія коштів платників податків і теплі приміщення, в яких навчаються діти, в яких лікуються люди – це стратегічна ініціатива. Восьме. Стимули для українського газовидобутку. Нашою з Олегом Ляшком поправкою ми зменшили рентну ставку на український газовидобуток більше ніж вдвічі. Це дозволить Україні при правильній, нормальній урядовій політиці, якщо вони її будуть вести, вже за кілька років повністю відмовитися від імпортного газу в Україні і повністю забезпечити потребу населення і промисловості природним газом українського видобутку. Ми створили в парламенті для цього умови, тепер завдання виконавчої гілки влади – виконати це. Дев'яте. Ми домоглися зняття усіх податків з електромобілів: імпортне мито, ПДВ, акцизи. Треба підтримувати інновації, не металобрухт підтримувати, який завозять з-за кордону до нас під виглядом "євро блях", а підтримувати сучасні технології, робити їх доступними для населення. Завдяки нашому з Олегом Ляшком закону в чотири рази зросли продажі електромобілів в Україні. Десяте. Валютна лібералізація. Домоглися відміни пенсійного внеску з обміну валюти. Це для всіх людей. Одинадцяте. Розстрочка імпортного ПДВ на все виробниче обладнання. Це безкоштовний 2-річний кредит для всіх, хто модернізує або створює нові виробництва і завозить для цього обладнання. Дванадцяте. Це дешевші кредити для українських виробників. Ми прийняли закон про Експортно-кредитне агентство. Ми дотиснемо, уряд його створить і українські виробники будуть мати в рази дешевші кредити. Оце є підтримка української промисловості, виробника в створенні робочих місць і підвищення доходів громадян. Голосуйте за реальні справи, а не за солодкі.

ІгорШурма, "Опозиційний блок". Передусім я би дуже хотів, щоб на цьому виступі закцентували увагу, по-перше, ті люди, які сидять ось тут, Кабінет Міністрів, і кандидати в президенти, і діючий Президент, і той, що іде в Президенти. Якщо ми всі зайняті питанням мови, то хвороба не обирає, якого кольору є цвіт шкіри, чи на якій мові розмовляє хворий, і яка є висипка. Україна перша в Європі за спалахом кору. Більше того, на другому місті Сербія, яка знаходиться, кількість випадків, наголошую, у десятки разів менша. Навіть за офіційною статистикою з початку 2019 року на кір в Україні захворіло майже 40 тисяч людей, із них більша половина – діти. 40 тисяч за три місяці! Загалом з початку спалаху кору – вдумайтеся, ХХІ століття! - померло 35 людей, з них 14 - громадян України з початку цього року. Це офіційна статистика. За даними Центру громадського здоров'я Міністерства охорони здоров'я протягом останнього тижня на кір захворіло 2 тисячі 250 людей, порівну практично діти і дорослі. Після кількох тижнів падіння рівень захворюваності на кір в Україні знову зростає. Про що це говорить? Виключно про те, що штаб Міністерства охорони здоров'я з боротьби з кором, до речі, який працює з липня 2017 року, абсолютно не впорався зі своїми завданнями. Про те, що так звана спецоперація Міністерства охорони здоров'я із вакцинації, яка вже триває місяці і на якійхайпанула і піариться виконуючий обов'язки міністра Супрун, яку захищає діючий Президент і весь склад Кабінету Міністрів, є провальною та абсолютно некомпетентною. З 28 березня по 3 квітня найбільше випадків зареєстровано в Тернопільській області, Київській, місті Київ, Харківська область, Хмельницька область. З початку року, цього року, якщо точніше говорити, захворіло 37 тисяч 328 людей. Вдумайтеся: від ускладнень померло 14 людей вже в цьому році. Зростання захворюваності є зрозумілим. Внаслідок передвиборчої еміграції, популяції та проведення виборів відбулися масові контакти. А основний шлях інфікування кором, як відомо, повітряно-крапельний. І все це при тому, що в більшості областей була тепла і сонячна погода, що сказалось на резистентності. Бо вірус кору в навколишньому середовищі не стійкий, при кімнатній температуріінактивується 3-4 години. Що ми натомість маємо? Постійні відписки міністерства і жодних пояснень. Ми перші не лише в Європі, а у світі. За посиланням на дані Всесвітньої організації охорони здоров'я, ЮНІСЕФ повідомляє, що найбільший приріст випадків кору в 2018 році спостерігається в Україні, Філіппінах і Бразилії. Так хочу сказати, якщо додати всі випадки кору у Бразилії і Філіппінах, це є менше на одну третину, ніж сама Україна. А що керівництво МОЗ відмовляється. А чому керівництво МОЗ відмовляється визнавати помилки і не оголошує епідемію? Хочу зазначити, позиція керівника держави, який прикриває діяльність МОЗ, який вже третій рік не має свого очільника, і є злочином. Жодної відповідної реакції щодо притягнення до відповідальності посадових осіб за здоров'я, винних у смерті, на сьогоднішній день немає. Люди гинуть, і гинуть в 2018 році вже, і в 2019-му. Рік тому ми прогнозували такий перебіг подій і ми зверталися до міністерства, що робити. Ось відповідь міністерства: "В Україні розпочався прогнозований черговий підйом захворюваності на кір". Вони в лютому 2018 року прогнозували, а люди вмирають. А хто за це несе відповідальність? Ми єдина держава в світі, яка не визнає смертність від вакцинації. Ми не маємо сьогоднісанепідслужби. Це ви спряли їхньому руйнуванню. Не запрацювала первинна ланка. Це ви винні в тому, що відбуваються напівзміни. Карантин чи епідемія мають оголошуватися за поданням головного державного санітарного лікаря. Цю посаду ніхто не обіймає. Ця епідемія була б, напевно, але вона б не була такою масштабною і мала би оперативні механізми для реагування. Ви не знаєте, що жодного представника до міністерства всупереч дорученню Прем'єр-міністра не було на засіданні комітету? Ось підпис Гройсмана: прошу брати участь і забезпечити представництво. Розенко. Чому ніхто не приходить і не слухає правдиву інформацію? ПанеГройсман, пане Президенте, пане кандидат в Президенти Зеленський, зараз у цієї влади і у вас, можливо, в майбутньому є можливість сказати "стоп" цьому безладу у цій галузі. Ви зобов'язані призначити міністра охорони здоров'я, отримати свій бонус і хай перед виборами. І зробіть це добро для людей. Піар для вас – понад усе. Або, пане Президент, наберіть додаткових голосів на виборах і звільніть цю особу, або змусьте Кабмін, або внесіть її в зал. Бо це є гирі на ваших ногах. Дякую.

Вадим Івченко, фракція "Батьківщина". Шановні колеги, ви знаєте, в кулуарах майже немає людей, вони всі на балконі або біля великого телевізора, або сидять в комітетах: вся країна завмерла і слухає кожного з нас, слухає ті виступи, які лунають з цієї високої трибуни. Сьогодні, повірте, для України і українців час "Ч": або ми будемо втілювати європейські цінності, робити правильну аграрну політику і робити поступовий перехід до тих відносин, які зміни права власності або перехід права власності, або ми продамо нашу землю транснаціональним корпораціям і спекулянтам. Ви знаєте, я не так давно став народним депутатом, але я ніколи не думав, що народний депутат так може легко, виважено відноситися до тих законопроектів, які роздаються. Колеги, два місяці тому Президент в "Парковому" збирав і говорив, що не буде спекулянт або іноземець володіти українською землею. Але при цьому партія "Слуги народу" заносить в парламент документ, де дозволяє іноземним компаніям в переважному праві перед українцями, перед фермерами купувати українську землю. Таких агрохолдингів і таких власників цих компаній майже 8 мільйонів гектарів, вони сьогодні орендують української землі. Ви, слуги українського народу, 8 мільйонів гектарів кому віддаєте? І проводите таємничий аграрний комітет. Яка ж може бути довіра до будь-яких звернень будь-якої влади, коли одна рука говорить одне, а інша рука вносить оцей хлам? Колеги, я пам'ятаю, як і ви всі, 2002 рік, коли приймали Земельний кодекс, а потім наклали мораторій. Тоді, коли давали людям можливість отримати власність, думали про те, як будуть давати людям можливість користуватися цією власністю, а потім її продавати. Скажіть мені, будь ласка, що зроблено вами як слугами народу, щоб дати людям користуватися власною землею, дати людям використовувати цей засіб виробництва задля того, щоб вони заробляли на цій землі? Що ви зробили задля того, щоб легалізувати 4,5 мільйона фактично господарств, які виробляють сільськогосподарську продукцію? Що – запитайте? Ви не дали можливості людям і не даєте, щоб вони почали користуватися власною землею, а відразу переходити до іншого етапу. Колеги, отак от з'явилися у нас малоземельні селяни, які сьогодні стоять перед Верховною Радою, які сьогодні стоять на балконі. Отак от у нас з'явилися і латифундії, так у нас з'явилися агрохолдинги. Тому що ніхто в державні не дав їм можливості користуватися, це дешеві кредити, це бюджетна підтримка і підтримка, направлена саме на них. Чи не пам'ятаємо ми хто всі роки отримував цю підтримку? І ми боролися проти цього. Колеги, історія нас буде розсуджувати. Але хотілося б, щоб ви і вивчали не порносайти, це я до деяких колег звертаюсь, а ви вивчали той досвід, який напрацьовують для вас фахові аналітики і аналітичні центри. Ми намагалися вчора вам роздати, щоб ви вивчили не тільки в Трускавці, а зараз, подивіться, що відбувається з країнами, в які заходить транснаціональний спекулянт. Там бідність, і там ця бідність досі не подолана. В усьому світі будь-який обіг землі він зарегульований, сильно зарегульований оцей ринок землі. Доступ має виключно фермер, маленький фермер має переважне право. Якщо ти не хочеш займатися сільським господарством, ніхто тобі не дасть землю. У Франції взагалі орендуй, покажи, що ти свої власні кошти будеш витрачати на бізнес, на купівлю техніки, а потім приходь і думай, як цю землю викупити. Це є відповідна аграрна політика, за якою ми з вами маємо думати, а не за той хлам, який вам роздають. 2194: особливо цінні землі. У нас їх немає? Які під контролем Конституції держави, скасовується стаття 150, скасовують сівозміни. Колеги, ми з вами за людей думаємо чи за те, щоб виснажити наші чорноземи? Скасовуються сівозміни, скасовується державний контроль за охороною земель. Це філософія держави – скасувати контроль за філософією земель і завозити тут несертифіковані хімікати? Це така у нас аграрна політика! Подивіться в ті закони, в той хлам, який роздають. Колеги, ДЗК, зберігання даних в різних установах. Це знаєте, що означає? Ми з вами запрошуємо рейдерів, а потім будемо боротися, робити зміни в ці законопроекти. Ми запрошуємо рейдерів. Тому що одна сільська рада буде змінювати дані в іншій сільській раді. Чи не так? Чи це не ті закони, які ви сьогодні напрацювали і даєте в цей парламент? Де, чому ми торопимося? Колеги, я вже не кажу про те, що втручання в реєстри будуть з боку сторонніх осіб. А торги, Закон про торги. Чи хтось з вас знає, що таке різниця нормативно-грошової оцінки і експертної оціни або риночної вартості? Знаєте чи ні, в скільки вона відрізняється? Так я вам скажу, вона відрізняється у 50 відсотків. Купив за нормативно-грошову, а продав за риночну у держави. Ви ніколи так не наповните бюджет. І якщо не знає це уряд, то я вам скажу: прийде спекулянт, який буде купувати, робити три кроки, а потім буде продавати дорожче. Навіщо ви це робите, скажіть, будь ласка? Наостанок скажу наступні речі. А хіба будь-яка реформа не має проходити виключно для людей? Для кого конкретно ви проводите цей розпродаж України, для кого? Власники земельних паїв. Так, ми запропонували, і це є в цьому законопроекті, і в минулому законопроекті Юлії Тимошенко. Ті, хто хочуть продати свій пай, вони продають державі або територіальній громаді. В чому проблема? Власники скористалися власністю і продали. А що зробила територіальна громада? Та вона віддала оцим фермерам. Вона віддала отим, які тримають оцю соціальну інфраструктуру на селі постійно, вона віддала тим, хто там фактично живе. А спільна аграрна політика таких людей називає soulcal farmers. Не ті, які з супутника дивляться, вибачте, і на яхтах сидять, дивляться за своїми комбайнами, а саме для тих, хто живе, працює і створює робоче місце. Колеги, для кого цю реформу робите? Колеги, скажіть, будь ласка, а люди, які сьогодні вам в соцопитуваннях постійно говорять: проти 72 відсотки, ну, проти, фермери – проти. Ну, чому ми гнемо через коліно сьогодні от цю недолугість? Пропозиція наступна, колеги. Давайте сядемо і будемо, дійсно, розробляти ту аграрну політику, яка сьогодні потрібна, перш за все, українцю. Давайте дбати про національну безпеку, про продовольчу безпеку. Ті колеги, як і дивляться порносайти, візьміть, будь ласка, книжки фахівців і аналітичних центрів, які покажуть досвід кожної країни, чи то Аргентина, про яку говориться, чи то Сполучені Штати, чи то Франція, Німеччина. Польща взагалі заборонила ринок землі – тільки через суд. Латвія, коли пішла в такий ліберальний ринок, тепер латвійці намагаються орендувати землю у датчан, у шведів. Чи ми з вами таке хочемо, щоб сюди прийшли рантьє або ті люди, які будуть працювати і створювати робоче місце? Оце, що розробляють Інститут агарної економіки, і це потрібно вивчати. Колеги, ми єдине просимо, ми просимо, щоб ви не перегинали українське суспільство. Ми просимо, щоб ви дослухалися до людей, які уже неодноразово приходили під Верховну Раду, щоб ви фахово вивчали закони, які лобісти вам нав'язують. І я більшості, вам хочу сказати: вам нав'язують хлам, руйнується система земельних відносин в наступному законі і повністю в торгах є прослойка спекулянтів. Вам це нав'язують, тому що ви не читаєте 340 сторінок. А ці лобісти за гроші виконують свою справу. Я звертаюсь до кожного з вас. Відхиляємо, колеги, і сідаємо разом з аграрними асоціаціями без політики формуємо той аграрний устрій, який потрібен в Україні. Ми як "Батьківщина" захищали нормальний аграрний устрій. Не спекулянта, а фермера, українського товаровиробника малого і середнього. І я вдячний тим, хто сьогодні стоїть. сьогодні тут у Верховній Раді, і я вдячний кожному, хто вже декілька тижнів блокують дороги, блокують сьогодні Верховну Раду задля того, щоби просто їх почули. Ви – слуги народу українського, почуйте, будь ласка, слуги народу, українців і те, що говорять українці. Дякую.

