Relevant speeches for theme war_UA and topic 3

Шановні колеги! Депутатська група "Економічний розвиток" підтримує план Президента по нейтралізації і ліквідації збройного конфлікту на сході країни і встановлення миру і спокою в нашій державі. Депутатською групою проаналізовано хід реалізації коштів, які виділені на сьогоднішні дії і дії Збройних сил і військових формувань. Ми надіємося і віримо, що тимчасова слідча комісія активно запрацює і відіб'є і потні руки і слиняві губи, які сьогодні крутяться навколо наших військових формувань. Ми провели аналіз і хочемо подякувати Міністерство фінансів і Держказначейство. На сьогоднішній день виділено за кошторисом 11,5 мільярдів гривень. Дякуємо наш український народ, який виділив 130 мільйонів гривень. Але використання. всього витрачено з Держбюджету 6,1. Всього використано з благодійних коштів 7,1 мільйон, залишок 122,6. Стан проведення державних закупівель незадовільний. Всього проведено 277 процедур. Із них 134 проведено і завершено, а 143 триває. Це під час запеклих бойових дій, коли кожна година, кожна техніка, кожен бронежилет необхідний. Ми звертаємось до Президента України з проханням жорстко спитати і надати доручення Уряду по слідуючих позиціях. Кардинально переглянути підходи до затвердження основних показників державного оборонного замовлення на 2014 рік, визначивши при цьому напрямки фінансування, які для потреб Збройних Сил мають здійснювати в першочерговому порядку. Уточнити мобілізаційний план держави. Розглянути можливість здійснення в особливий період закупівлі матеріально-технічних засобів для потреб Збройних Сил України безпосередньо Кабінетом Міністрів України без поширення на проведення таких закупівель дії норм Закону "Про державні закупівлі". Вжити заходів щодо вдосконалення існуючої процедури проведення державних закупівель в особливий період, зокрема, передбачивши при цьому виключення формальних підстав для відхилення пропозицій учасників, що не впливають на ціну. Друге. Для зменшення ризиків призупинення процедури закупівель під час особливого періоду, скоротити до 5-и робочих днів термін розгляду скарг, у випадках, якщо замовником виступає Міністерство оборони України. Дякую за увагу.

Шановні колеги, цей законопроект фактично продовжує ту законодавчу ініціативу, яка була запропонована урядом щодо порядку використання мобільних засобів в зоні проведення антитерористичної операції. Зрозуміло, що використання мобільного зв'язку наражає на небезпеку, тому що наш ворог потужно користується сьогодні можливостями радіоелектронної розвідки задля встановлення локації наших підрозділів і задля наведення артилерії по цих підрозділах. Зрозуміло, що це питання треба обговорювати, вирішувати. Окрім того, обов'язково треба враховувати ті, на жаль, обмеження, які сьогодні ще існують щодо застосування можливості зв'язку. Саме в законопроекті народного депутата Фріз, колезі нашої по комітету, ми і враховуємо фактично ті заперечення, які пропонувала Радикальна партія щодо можливості застосування мобільного зв'язку медичними працівниками. І тому, коли ми будемо голосувати закон в цілому, саме ми будемо пропонувати редакцію, таким чином, щоб дійсно ці обмеження не стосувалися, я зачитаю потім під стенограму, випадків застосування засобів мобільного зв'язку медичними працівниками військових частин і підрозділів, а й загрози життю військовослужбовців. Це вирішить питання про яке наголошував колега Ляшко щодо збереження життів, якщо дійсно нема іншого. іншої можливості зв'язатися, яким чином скоординувати дії медичних працівників. В цілому будемо переходити до порівняльної таблиці. В цьому законі загалом 19 було пропозицій, дві враховано повністю, решту відхилено. Що я хотів ще наголосити, цим законом ми вводимо новий Додаток 20 до Військового Статуту Збройних Сил України. Ми змінюємо статтю 59, яка чітко встановлює повноваження командира щодо встановлення порядку користування мобільними засобами. Дійсно, це потрібно надати право командиру військової частини самостійно, враховуючи ту небезпеку, яка існує нагально встановлювати порядок використання мобільних засобів. Тому прошу після розгляду всіх поправок проголосувати цей закон в другому читанні та як закон в цілому, тому що це надзвичайно важливо, це підвищить обороноздатність, боєздатність наших підрозділів і дійсно обмежить суттєво можливості розвідки ворога. Прошу йти по поправках.

Колеги, я знову ж таки нагадаю про минулий пленарний тиждень, коли ми прийняли дуже важливий акт про прилеглу зону і розширили функціонал і повноваження прикордонної служби Морської охорони в наших водах, в Азовському і Чорному морях, надали їм дійових інструментів, включно застосування можливості зброї по відношенню до порушників, до осіб, яких треба притягувати до відповідальності, тощо. Цей проект покликаний, в принципі, дещо для іншої мети, але він, власне, розмежовує, продовжує розмежовувати Україну від держави-агресора - Російської Федерації. Питання демаркації, облаштування кордону з Російською Федерацією, зокрема загальна протяжність якого сягає більше 2 тисяч кілометрів, є питання нагальне. Воно не тільки вирішує наші питання національної безпеки, воно має досить велике ідеологічне значення, тому що Путін, коли буде літаком облітати свої так звані владения, він буде бачити, що Україна відділена від нього навіть вже фізично відповідними протитанковими ровами, рокадними дорогами, слідополосами і відповідними парканами, які облаштовані надсучасними технічними засобами, які виявляють відповідних порушників і можуть давати команду на застосування сили підрозділами, які забезпечують режим державного кордону. Для облаштування потрібна смуга – смуга в 50 метрів. Комітет, до речі, під час доопрацювання, під час робочої групи на комітеті запропонував цю смугу обмежити до 50 метрів, тому що в тексті законопроекту, який роздано вам до першого читання мова йде про більш ніж 50 метрів, що носить однозначність. неоднозначність і невизначеність в цьому процесі. Тому в порядку 114-ї Регламенту в першому читанні і за основу прошу проголосувати Постанову про прийняття в першому читанні з відповідною зміною до пункту 1 частини. вибачаюся, за наслідками розгляду в першому читанні прийняти за основу із врахуванням пропозицій про заміну слів "не менше ніж" словом "до". Мова йде про відстань завширшки цієї полоси в 50 метрів. Прошу проголосувати за основу і відправити в комітет на друге читання. Дякую.

