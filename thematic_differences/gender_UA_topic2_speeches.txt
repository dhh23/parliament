Relevant speeches for theme gender_UA and topic 2

Альона Бабак, "Об'єднання "Самопоміч". Безумовно, "Самопоміч" буде підтримувати цю постанову, і ми, звичайно, будемо підтримувати те, що було напрацьовано в результаті парламентських слухань. Але я би хотіла звернути увагу сьогодні на ще один аспект того, як і чому молодь залучена або не залучена до процесів розбудови реформування держави. Це гендерний аспект. Якщо ми з вами подивимося на статистику економічної зайнятості населення, то ми побачимо, що у віці від 25 до 34 років у нас 30 відсотків жінок взагалі економічно неактивні. Ну, ми всі розуміємо, що це, напевно, вони зараз знаходяться вдома, доглядають дітей, тому що такий вік якраз, коли народжуються діти в Україні – 25-39 років. Чоловіки при цьому. незайнятих чоловіків, економічно неактивних – лише 10 відсотків. Отже, ми говоримо про те, що в період з 25 до 39. до 34 років жінки випадають взагалі з економічної участі в державі, і вони виходять після такого великого перериву до роботи абсолютно неадаптовані до сучасних умов. У нас відсутні програми допомоги жінкам в працевлаштуванні після того, як вони закінчують догляд за дітьми. Вони абсолютно втрачають найкращі роки свого життя на те, щоби робити абсолютно величезну важливу справу – народжувати дітей та доглядати за ними,але далі вони виявляються абсолютно незахищеними з економічної точки зору, тому що вони втрачають час, коли чоловіки якраз і роблять собі кар'єру. І, як я сказала, лише 10 відсотків чоловіків є економічно незайнятими в віці 25-34, а жінки – 30 відсотків взагалі ніде не обліковуються, майже 800 тисяч жінок сьогодні в Україні за даними цього року є економічно неактивними в віці 24-34. Тобто вони ніде не зареєстровані, вони абсолютно формально ніде не працюють, вони втрачають можливості і шанси для працевлаштування. Я вважаю, що парламент має звертати увагу і в парламентських слуханнях саме на гендерні аспекти участі молоді, участі жінок і чоловіків в економічній розбудові держави і в реформотворенні. Тому думаю, що нам треба звертати увагу на ці аспекти і постійно говорити про саме ці моменти, що ми повинні давати допомогу жінкам у працевлаштуванні після виходу з догляду за дитиною. Дякую.

Шановні колеги, сьогодні в Міністерстві охорони здоров'я відбудеться нарада, де буде розглянуто питання про остаточне скасування наказу номер 256, який було ухвалено і підписано ще в 1993 році. Хочу нагадати, що цей документ сформував список більше ніж 450 професій, куди жінкам вхід заборонено, серед них: водій автобусу, машиніст метро, десантник, пожежник, водолаз, член корабельної палубної команди, тощо. Тобто керуючись лише гендерною приналежністю, влада обмежила право половини громадян України. В частині жінок, які б потенційно могли б себе реалізувати, забрали цю можливість. Такий підхід застарів мінімум років на сто. Ще весною спільно з однодумцями ми розпочали кампанію "Жінка може все!" Її мета – це скасування ганебного наказу МОЗ. І щиро дякую за підтримку і міністра Кабінету Міністрів, і Прем’єр-міністра України, і віце-спікера парламенту за те, що підтримали нашу ініціативу. Але робота насправді ще не завершена. Я дуже сподіваюся, що на сьогоднішній погоджувальній нараді в МОЗі це питання не забалакається, і наказ 256, абсолютно дискримінаційний, буде скасовано. Наголошую, що Комітет ООН з ліквідації дискримінації щодо жінок рекомендував Україні переглянути список заборонених професій. Крім того, Угода про асоціацію України та Європейського Союзу передбачає, що Україна має забезпечити поступове наближення до права та практики ЄС у сфері зайнятості, забезпечення рівних прав та можливостей жінок та чоловіків. Таким чином, існування у теперішньому вигляді наказу номер 256 суперечить міжнародним зобов'язанням України. На жаль, не всі розуміють суті цієї проблеми. Чомусь вважають, що завтра жінки масово підуть в лісоруби, ливарники, пожежники чи почнуть піднімати неймовірні вантажі і підірвуть своє здоров'я. Насправді мова йде не про обов'язок жінки працювати в певній сфері, а про свободу і право вибору. Не можна в XXI столітті вказувати людям, як далі жити, де працювати і як себе реалізовувати. Я хочу привернути вашу увагу ще до декількох цифр. За даними Держкомстату у першому півріччі 2017 року жінки отримали на 26 відсотків меншу заробітну плату, ніж чоловіки. На низку вакансій жінки взагалі не можуть претендувати, оскільки ці вакансії зарезервовані лише під чоловіків. Я буду докладати, я докладатиму максимум зусиль, аби цей наказ і загалом питання рівності, недискримінації піднімалося у стінах парламенту і серед виконавчої гілки влади. І сподіваюсь, що на сьогоднішньому засіданні в МОЗі не буде знову відкладено погодження про скасування цього наказу, а наказ буде скасовано остаточно. Дякую.

Да, наступне. Про те, що розмір ми збільшуємо для добровільного внеску для фізичних осіб 400 мінімальних заробітних плат, для юридичних осіб – 800 мінімальних заробітних плат. Наступне, ми прибираємо заяву до Національного агентства для отримання відповідного фінансування. Заява може подаватися тільки для відмови в отриманні такого фінансування до прийняття рішення агентством. Наступне питання, про що ми домовилися. Це питання, яке стосується так званих квот гендерних. Ми пропонуємо редакцію таку: 100 відсотків коштів, які передбачені в бюджеті, пропорційно розподіляються між партіями, які отримують право на розподіл. А разом з тим, 10 відсотків від цієї суми обов'язково резервується в бюджеті для того, щоб партія, яка отримає у своїй фракції не менше, ніж 30 відсотків представників різної статі, претендувала на таке право. Решта коштів, якщо вони залишаються, повертаються в бюджет. Наступне, про що ми домовилися, щоб серед тих відповідно даних, які містяться про людину, яка вносить добровільний внесок, зазначалося лише його прізвище, ім'я, по-батькові та адреса, місце проживання. Всі решта дані, ми повинні написати, які є,. інформацію з обмеженим доступом і не повинні публікуватися. Нарешті, ми домовилися, що серед статутної діяльності також фінансування політичних партій може здійснюватися на заробітну плату працівників виконкомів як на центральному, так і на територіальному рівнях. І останнє, про що. А також ми домовились, що Центральна виборча комісія має бути вилучена як тимчасовий орган для набуття повноважень Національним агентством. І останнє, про що ми домовилися, а я не знаю, чому мені не дають слова, про те, що ми вилучаємо всі політичні партії, які набрали 3 відсотки. Бо я вважаю, це ганьба зараз фінансувати комуністів, Тігіпка і всіх решта. А залишаємо лише ті політичні партії, які отримали право на розподіл депутатських мандатів. І здійснюємо таке фінансування з 2017 року. Це теж було частиною домовленості, прошу її дотримуватись. Дякую.

