Relevant speeches for theme war_UA and topic 9

Доброго дня, шановні колеги. Кабінет Міністрів вніс законопроект 2953 "Про порядок допуску та умови перебування підрозділів збройних сил інших держав на території України. В чому відмінність, і які новації? Я хочу просто, щоби всі розуміли, це дуже важливо. І я прошу все-таки, щоб ми сконцентрувалися і прийняли цей важливий законопроект. Пункт перший. Ми вводимо норму про те, що ми можемо звернутися до ООН та ЄС про введення миротворчого контингенту. Пункт другий. Ми говоримо, що країна-агресор не може приймати участь у цьому миротворчому контингенті навіть, якщо там буде мандат ООН. Ви знаєте, що Російська Федерація заявила, що вони визнають миротворчий контингент і цю концепцію тільки тоді, коли російські війська будуть мати мандат. І це дуже важливий момент. І пункт третій. Ми чітко говоримо, які держави, що ми можемо скасовувати запрошення у випадку порушення мандату перебування, і що ми повинні забезпечувати належний контроль з боку України за перебуванням цих контингентів на території України. Дуже зрозумілі логічні зміни та доповнення. Комітет вчора одностайно прийняв рішення звернутися до Верховної Ради і просити Верховну Раду голосувати за основу та в цілому. В той же час, пане головуючий, я прошу вас відтермінувати розгляд цього закону. Тому що народні депутати, які так багато говорять про обороноздатність та про свою любов до Батьківщини, просто ігнорують свою безпосередню роботу як законодавців, і в даний момент не знаходяться в залі. Додатково хотів би проінформувати шановних колег народних депутатів, що мною та секретарем комітету внесений законопроект 2011 суть якого заключається в наступному. У нас значно збільшилась армія, і тих бюджетних коштів, які ми виділили, а це досить велика сума, є певний дефіцит по певних напрямках. Один напрямок, це харчування Збройних Сил. Тому що на сьогоднішній день у нас Збройні Сили набагато більші, чим той бюджет, який ми приймали в кінці минулого року. І другий напрямок – це забезпечення паливно-мастильними матеріалами. Пане головуючий і шановні члени коаліції, ми просимо включити до порядку денного законопроект 2011, який дозволить державному підприємству "Укртранснафтопродукт" поза межами бюджетних асигнувань відвантажувати Збройним Силам України арештоване в рамках кримінальних проваджень світлі нафтопродукти. Це дуже важлива і актуальна тема. Ви знаєте, що зараз іде не тільки бойові дії, а ідуть навчання, і той ліміт нафтопродуктів, який був виділений, уже практично вичерпаний. Фактично на мільярд гривень ми дамо більше ресурсів. Прошу підтримати даний законопроект 2953 за основу та в цілому, при умові наявності і сигнального голосування.

Шановні колеги, на ваш розгляд другого читання вноситься законопроект про зміни до Закону України "Про державне оборонне замовлення". Окремо хотів би зазначити, що сьогодні ми вже голосували законопроекти в оборонній сфері. Ми прийняли з вами закон, який за порушення технічного регламенту чи правила відповідно може покарати директора оборонного підприємства, посадити його на 10 років. Закон "Про державне оборонне замовлення" на багато більш серйозний і більш системний. І я сподіваюся, ми відповідально зараз його з вами розглянемо. До законопроекту другого читання було подано 13 пропозицій, 9 з них враховано, 2 враховано редакційно, одна врахована частково, одну відхилено. Окрім того, після того як таблиця була розглянута комітетом, підготовлена до другого читання, в останній день надання пропозицій від народних депутатів надійшло ще декілька пропозицій, які вже не були включені в остаточну таблицю. Саме мова йдеться про пропозицію народного депутата Левченка Юрія Володимировича. Вона стосується змін до другого пункту шість розділу І законопроекту, який він пропонує викласти у редакції в контексті того, що пропонується за поданням Ради національної безпеки і оборони Кабінету Міністрів України може дозволити укладання державного контракту без укладання компенсаційного договору на особливий період. Натомість ця пропозиція була відхилена комітетом, тому що ця норма була врегульована в іншому пункті. Окрім того, народний депутат Соловей Юрій Ігорович у погодженні з Радою національної безпеки і оборони Міністерством оборони запропонував все ж таки виключити необхідність запропонованого до другого читання надання права іноземним суб'єктам господарювання у разі, коли державний замовник має повноваження щодо провадження зовнішньоекономічної діяльності, він пропонує виключити цю норму. Фактично сенс полягає у тому, що ідея була, щоб надати право Міністерству оборони, наприклад, займатись імпортною діяльністю одноосібно. Натомість, це нетипова і не та функція, яку ми очікуємо від Міністерства оборони, у нас є державний концерн, які має відповідні повноваження. Окрім того, це йде всупереч з усталеними нормами експортного контролю. І тому (під стенограму) пропоную виключити можливість надання іноземному суб'єкту господарювання в разі, коли державний замовник має повноваження щодо впровадження зовнішньої діяльності, цей підпункт, абзац виключити з 3-го, 5-го пункту 6. Що стосується додаткових правок (під стенограму), які так само були запропоновані паном Соловйовим і погодженні з міністром оборони і з службою тилу. Абзац сьомий пункту 4 розділу І викласти в такій редакції: "Під час планування оборонного замовлення державні замовники виходять з того, що закупівля постачання озброєння та військової техніки, військової зброї та боєприпасів до неї, а також їх.

Доброго дня, колеги! Дуже приємно, що ми йдемо вже котрий законопроект по повній процедурі, що дозволяє прийняття якраз якісних законопроектів у Верховній Раді. Ну, насправді тут питання досить просте. Ми зараз будемо розглядати якраз питання, яке є дуже важливим, на наш погляд, в оборонному комплексі. Україна десятиліттями вела торгівлю з Росією, і багато оборонних договорів було підписано на 3, на 5 років наперед. Чому? Тому що була інша доктрина чи концепція, оборона. По таким договорам навіть було проведено ряд попередніх оплат за товари. Через початок російської агресії у серпні 2014 року Президент України віддав указ про рішення РНБО, яким було передбачено припинення експорту до Російської Федерації товарів військового призначення. Нагадую, що якраз експорт з країн ЄС і Сполучених Штатів також було зупинено і впроваджені санкції, які і сьогодні продовжують діяти. І тому виконати договори, які були укладені до 2014 року, стало просто неможливим. Навіть якщо кошти замовника були в повному обсязі використано на виробництво продукції, поставити її сьогодні не можна, тому що діє мораторій. З іншого боку, знайти іншого покупця на такі товари, які є специфічними, просто неможливо. Тому ми маємо убезпечити наш оборонний комплекс законодавчими змінами. Тому проект 6697 покликаний зробити наступне: перше – попередити втручання держави-агресора в господарську діяльність українських стратегічних оборонних підприємств та не допустити примусове стягнення з них коштів та майна (зараз заборгованість на користь держави-агресора сягає понад 3,8 мільярда гривень); забезпечити стабільну роботу оборонних підприємств та не допустити скорочення. Тільки уявіть, в одному місті Миколаєві працює близько 15 тисяч людей на таких підприємствах. В Україні задіяно близько 80 тисяч людей, у них є також родини. І подумайте, ще скільки підприємств, які пов'язують свою діяльність з виробництвом "Укроборонпрому"?! Зупинити вже відкритий та не допускати відкриття нових виконавчих проваджень, де позивачем є підприємства держави-агресора. Поширити мораторій на виплату державі-агресора у разі штучного перепису або уступки боргу на фіктивну фірму, зареєстровану в Україні, це для того, щоб просто унеможливити створення схем і відводу очей, як кажуть. Рішення Комітету з питань оборони від 17.05 було враховано у зауваженнях ГНЕУ та прийнято рішення підтримати проект за основу та в цілому. Колеги, це дуже важливий законопроект, тому що, з одного боку, ми хочемо якось порвати відношення від країни-агресора і не допомагати їм з виготовленням зброї, а, з іншого боку, нам потрібно просто захистити ті підприємства, які стали заручниками, на жаль, такої ситуації. Тому нам сьогодні потрібно виправити якраз цю помилку і надати можливість, просто уявіть собі, сьогодні ми маємо підприємства, які не можуть навіть заплатити, виплатити заробітну плату. Є таке підприємство як, ну, в Миколаєві "Миколаївський суднобудівний завод", в минулому – 61-й, де заборгованість по заробітній платі становить 60 мільйонів гривень, а ми сьогодні бачимо як компанії, пов'язані з країною-агресором, хочуть відібрати 3,8 мільярди гривень. Просто я думаю, що це буде. може призвести до банкрутства деяких підприємств і звільнення людей, які сьогодні працюють в інтересах України, які виробляють продукцію, яка повинна захищати країну. Тому давайте ми збережемо заробітну плату 80 тисячам людей, які сьогодні пов'язані з підприємством "Укроборонпром". Тому, колеги, прошу повернутися в зал і підтримати, і прийняти цей дуже важливий законопроект 6697 в цілому відповідно до рішення, яке прийняв комітет, профільний комітет. Дякую вам.

